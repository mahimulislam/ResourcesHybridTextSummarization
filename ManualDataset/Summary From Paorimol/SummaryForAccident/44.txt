"টিলাধসে একের পর এক প্রাণহানি"

টিলার পুরোটাই সাবাড়। খাড়া ঢালের মতো একাংশে চার-পাঁচজন শ্রমিক। কোমরে দড়ির প্যাঁচ দিয়ে ঢালে দাঁড়িয়ে শাবল হাতে চলছিল খোঁড়াখুঁড়ি। কাঠঠোকরা পাখি যেমন গাছের গায়ে বসে ঠোকর দেয়, ঠিক তেমনি দেখাচ্ছিল তাঁদের। ধস বা পা পিছলে পড়লেই নির্ঘাত মৃত্যু। গত রোববার দুপুরে এ রকম মৃত্যুঝুঁকির চিত্র দেখা গেল সিলেটের কোম্পানীগঞ্জ উপজেলার সীমান্তবর্তী শাহ আরেফিন টিলায়। টিলা কেটে পাথর উত্তোলন করছিলেন পাথরশ্রমিকেরা। এক বছর আগে ২৩ জানুয়ারি এ টিলার ঢালে বসে পাথর তোলার কাজ করতে গিয়ে টিলাধসে একসঙ্গে ছয় শ্রমিকের মৃত্যু হয়