"প্রাণ কেড়ে নেওয়ার সব আয়োজন ছিল"

একটা সড়ক দুর্ঘটনার জন্য যত ধরনের বিশৃঙ্খলা, অনিয়ম ও অবহেলা থাকা দরকার, এর সবকিছুই ছিল নারায়ণগঞ্জের টিপুরদীতে। এর সঙ্গে যোগ হয়েছে বাসচালকের বেপরোয়া মনোভাব। যানবাহন, চালক, সড়ক ও সড়কের পারিপার্শ্বিক অবস্থা—এই চারটি বিষয়ের কোনো একটিতে ত্রুটি হলেই দুর্ঘটনা অনিবার্য। যার ফল ১০ জন নিরীহ মানুষের প্রাণহানি। প্রথম আলোর অনুসন্ধান, প্রত্যক্ষদর্শীর বর্ণনা আর বিশেষজ্ঞ মত হচ্ছে ঢাকা-চট্টগ্রাম মহাসড়কের টিপুরদীতে গত সোমবার ওই চারটি বিষয়ের তিনটিই ত্রুটিপূর্ণ ছিল। দুর্ঘটনাকবলিত বাসটির চলাচলের উপযোগিতা (ফিটনেস) সনদ নেই। আইনে নিষেধ থাকা সত্ত্বেও চালক মুঠোফোনে কথা বলছিলেন এবং বেপরোয়া গতিতে বাস চালাচ্ছিলেন। অর্থাৎ মহাসড়কে ছোট ও অযান্ত্রিক যানবাহন চলাচল নিষিদ্ধ হলেও ওই স্থানে নিয়মিতই এসব যান চলছে। বেআইনি হলেও মহাসড়কে কনটেইনারবাহী ট্রেইলর, ট্রাক ও লরি দাঁড় করে রাখা হয়েছিল