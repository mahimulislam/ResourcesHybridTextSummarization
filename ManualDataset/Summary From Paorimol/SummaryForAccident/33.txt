"নেপাল যাওয়ার আগে ইস্তফা দিয়েছিলেন পাইলট আবিদ"

নেপালের কাঠমান্ডুতে বিধ্বস্ত হওয়া ইউএস-বাংলা এয়ারলাইনসের পাইলট ক্যাপ্টেন আবিদ সুলতান গত সোমবার নেপালে যাওয়ার আগেই পদত্যাগপত্র দিয়েছিলেন। আবিদ সুলতানের পরিবার ও কয়েকজন ঘনিষ্ঠ কর্মীর কাছ থেকে এ তথ্য জানা গেছে। কাঠমান্ডুতে বিধ্বস্ত ইউএস-বাংলার উড়োজাহাজটিতে ক্যাপ্টেন আবিদ সুলতানের সঙ্গে সহকারী পাইলট হিসেবে ছিলেন পৃথুলা রশিদ। তবে ইউএস-বাংলা এয়ারলাইনস কর্তৃপক্ষ বলেছে, এ ধরনের কোনো ঘটনা ঘটেনি। তাঁরা দুজনই এ দুর্ঘটনায় প্রাণ হারিয়েছেন। আবিদ সুলতানের ঘনিষ্ঠ একাধিক সূত্রে জানা গেছে, ইউএস-বাংলা এয়ারলাইনস থেকে মাস দুয়েক আগে একজন উচ্চপদস্থ কর্মকর্তা পদত্যাগ করে সম্প্রতি ইথিওপিয়ার একটি বিমান পরিবহন সংস্থায় যোগ দেন