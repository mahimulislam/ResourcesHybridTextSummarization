ক্ষমতাসীন দল আওয়ামী লীগের সঙ্গে আসন ভাগাভাগি নিয়ে এখনো দর-কষাকষি চলছে এইচ এম এরশাদের জাতীয় পার্টির (জাপা)। দলটির দায়িত্বশীল সূত্র জানায়, তারা ৭০ জনের একটি তালিকা প্রধানমন্ত্রীর কাছে পাঠিয়েছে, কিন্তু ৪০-৪২ টির বেশি আসন দিতে চাইছে না আওয়ামী লীগ। এ অবস্থায় জাপায় মনোনয়ন নিয়ে অস্থিরতা বাড়ছে। গতকাল মঙ্গলবার দুপুরে গুলশানের একটি মিলনায়তনে জাপার মনোনয়নপ্রত্যাশীদের সাক্ষাৎকার অনুষ্ঠান ছিল। দলের দায়িত্বশীল নেতারা জানান, এবার জাপার চেয়ারম্যান এরশাদ ও কো-চেয়ারম্যান জি এম কাদের কোন আসন থেকে নির্বাচন করবেন, তা এখনো চূড়ান্ত হয়নি