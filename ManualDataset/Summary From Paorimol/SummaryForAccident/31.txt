"লাশের অপেক্ষায় স্বজনেরা"

মহারাজগঞ্জ মেডিকেল ক্যাম্পাসের টিচিং হাসপাতালের মর্গের সামনে সকাল থেকে বসে আছেন বাসিমাহ সাইফুল্লাহ। ইউএস-বাংলার দুর্ঘটনাকবলিত উড়োজাহাজের কেবিন ক্রু ছিলেন তাঁর ভাই খাজা হোসেন মোহাম্মদ শফি। দুর্ঘটনার তিন দিন পরও তিনি ভাইয়ের লাশটি দেখতে পাননি। আক্ষেপ করে বললেন, ‘লাশ কবে দেশে নিয়ে যাব, সেটা জানার আগে লাশটি তো দেখব। ’ এটুকু বলতেই গলা ধরে আসে তাঁর। শুধু বাসিমাহ নন, তাঁর মতো লাশের অপেক্ষায় বসে আছেন অন্য সব বাংলাদেশি, নেপালি, চীনের নিহত ব্যক্তির স্বজনেরা। নিহত ৫১ জনের কারও লাশই মর্গে আনার পর স্বজনদের দেখতে দেওয়া হয়নি। ময়নাতদন্ত শেষ না হলে কোনো লাশ দেখতে দেওয়া হবে না বলে জানিয়েছেন টিচিং হাসপাতালের ফরেনসিক বিভাগের প্রধান প্রমোদ শ্রেষ্ঠা। এদিকে বিমান দুর্ঘটনায় আহত ২০ জনের মধ্যে ৪ জনের অবস্থা আরও খারাপ হয়েছে