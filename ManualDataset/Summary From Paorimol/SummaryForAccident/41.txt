"এক বছরেই প্রাণ গেল ৪২ জনের"

ঢাকা-সিলেট মহাসড়কের নরসিংদী জেলার ৪০ কিলোমিটার সড়কে ১৫টি বিপজ্জনক বাঁক আছে। দুর্ঘটনা এড়াতে সড়কের পাশে সতর্কীকরণ সাইনবোর্ড ঝোলানো হয়েছে। মাধবদীর কান্দাইল থেকে রায়পুরার মরজাল পর্যন্ত সড়কে দুর্ঘটনায় গত এক বছরে ৪২ জন নিহত হয়েছেন। হাইওয়ে পুলিশ ও সংশ্লিষ্ট থানা থেকে পাওয়া তথ্য অনুযায়ী, ২০১৭ সালের জানুয়ারি থেকে ডিসেম্বর পর্যন্ত এই ৪০ কিলোমিটার সড়কে দুর্ঘটনায় নিহত হয়েছেন ৪২ জন। এসব দুর্ঘটনার ঘটনায় মামলা হয়েছে ২৬টি। আর গত পাঁচ বছরে এই সড়কে দুর্ঘটনায় নিহত ব্যক্তির সংখ্যা ১৪০ জন। নিহত ব্যক্তিদের মধ্যে নারী, শিশু, পথচারী, যাত্রী এবং গাড়ির চালক রয়েছেন