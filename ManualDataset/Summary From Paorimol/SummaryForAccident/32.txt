"রানওয়ে নির্ধারণে তালগোল"

বিধ্বস্ত হওয়ার আগে ইউএস-বাংলার উড়োজাহাজটির সঙ্গে কাঠমান্ডু ত্রিভুবন আন্তর্জাতিক বিমানবন্দরের এয়ার ট্রাফিক কন্ট্রোলের (এটিসি) কথোপকথনটি ছিল অস্বাভাবিক। ওই কথোপকথন থেকে বোঝা যাচ্ছে, অবতরণের জন্য আসলে কোন রানওয়ের কথা বলা হচ্ছে, তা নিয়ে বিভ্রান্তি দেখা দিয়েছিল। বেসামরিক বিমান চলাচলবিষয়ক গবেষণা প্রতিষ্ঠান ফ্লাইট গ্লোবালের এক প্রতিবেদনে এ কথা বলা হয়। ফ্লাইট গ্লোবাল বিশ্বের ৯০০ এয়ারলাইনসের গতি-প্রকৃতি পর্যবেক্ষণ করে। প্রতিষ্ঠানটি উড়োজাহাজের উড্ডয়ন ও অবতরণের গতিপথ ও যাত্রাপথে কখন, কী অবস্থায় ছিল, তার পুঙ্খানুপুঙ্খ তথ্য রাখে। কাঠমান্ডুতে উড়োজাহাজ বিধ্বস্তের বিষয়ে গতকাল মঙ্গলবার ফ্লাইট গ্লোবাল তাদের ওয়েবসাইটে একটি প্রতিবেদন প্রকাশ করে