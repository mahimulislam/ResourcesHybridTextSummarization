আসন্ন জাতীয় সংসদ নির্বাচনে এ আসনে দলীয় প্রার্থী হওয়ার জন্য আওয়ামী লীগের ১০ জন ও বিএনপির ৭ জন মনোনয়ন ফরম জমা দিয়েছেন। আলোচনায় শুধু মান্না আর জিন্নাহ

জটিল সমীকরণে ঘুরপাক খাচ্ছে বগুড়া-২ (শিবগঞ্জ) আসনের রাজনীতি। কিন্তু প্রার্থী হিসেবে ওই দুই দলের কেউই আলোচনায় নেই। এবারের নির্বাচনে জেলার আলোচিত এই আসনে আওয়ামী লীগ-বিএনপির প্রার্থী হিসেবে দেখা যেতে পারে শরিক দলের প্রার্থীদের। মহাজোট ঠিক থাকলে বর্তমান সাংসদ শরিফুল ইসলাম জিন্নাহ এবারও মনোনয়ন পাচ্ছেন বলে স্থানীয় নেতা–কর্মীদের ধারণা। অন্যদিকে বিএনপির ‘দুর্গ’ হিসেবে পরিচিত এ আসনে সুবিধাজনক অবস্থানে আছেন ঐক্যফ্রন্টের শীর্ষ নেতা মাহমুদুর রহমান মান্না