ধার

এসব তো রোমাঞ্চকর ব্যাপার। কিন্তু ধার করব বললেই ধার করা যায় না, যেমন—কবি হব বললেই কবি হওয়া যায় না। কবি হতে হলে কবিতার আর্ট জানা থাকা চাই। ধার করতে হলেও ধারের আর্ট জানা থাকতে হবে। ধারের আর্টের বৈচিত্র্যও কম নয়। ঠিক তেমনি ধার করতে হলেও নিজস্ব একটা চাওয়ার কায়দা থাকা চাই। কোনো বড় কবি কোনো অস্ফুট কবি-প্রতিভাকে দু-চারটা অসাধারণ উপদেশ দিয়ে উত্সাহিত ও অনুপ্রাণিত করে তুলতে পারেন। কিন্তু একজন আরেকজনকে কবি বানিয়ে দিতে পারেন না। ধার সম্পর্কে নিজের অভিজ্ঞতা বলে, আর একজন অভাবগ্রস্তকে কিছুটা সাহায্য করা যায়। তবে জোগাড়ের বেলায় যার যার জোগাড় তাকেই করে নিতে হয়