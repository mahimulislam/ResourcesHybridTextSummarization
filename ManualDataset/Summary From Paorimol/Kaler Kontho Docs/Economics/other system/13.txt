নিত্যপণ্যসহ শিশুখাদ্য ও চিকিৎসা সামগ্রী আমদানিতে সহযোগিতার নির্দেশ

করোনা প্রাদুর্ভাবের সময়ে চাল, ডাল, তেল, পেঁয়াজসহ নিত্যপ্রয়োজনীয় পণ্য, সকল প্রকার চিকিৎসা ও ইলেকট্রনিক সামগ্রী আমদানিতে ব্যবসায়ীদের সব ধরণের সহযোগিতা করতে ব্যাংকগুলোকে নির্দেশ দিয়েছে বাংলাদেশ ব্যাংক। সার্কুলারে বলা হয়েছে, করোনা প্রাদুর্ভাবজনিত প্রেক্ষাপটে নিত্যপ্রয়োজনীয় পণ্য যেমন চাল, ডাল, তেল, পিঁয়াজ, মশুর ডাল,  লবণ, চিনি, আদা, রসুন পানি, শিশু খাদ্য ও অন্যান্য খাদ্য সামগ্রী, মাস্ক, হ্যান্ড স্যানিটাইজার, সকল প্রকার চিকিৎসা সামগ্রী ও ইলেকট্রনিক সামগ্রী স্বাস্থ্য বিধি মেনে এর উৎপাদন, আমদানি, পণ্য খালাস, পণ্য পরিবহন, কুরিয়ার ব্যবস্থা এবংওয়্যারহাউস কার্যক্রম অব্যাহত রাখার বিষয়ে নির্দেশনা প্রদান করা হয়েছে। আজ রবিবার বাংলাদেশ ব্যাংকের বৈদেশিক মুদ্রা নীতি বিভাগ এ সংক্রান্ত সার্কুলার জারি করা হয়েছে