চিড়া-মুড়ি উৎপাদন করছে বিসিক শিল্পনগরী


আসন্ন রোজা সামনে রেখে বাংলাদেশ ক্ষুদ্র ও কুটির শিল্প করপোরেশন (বিসিক)-এর ময়মনসিংহ ও নওগাঁ শিল্পনগরীর একাধিক শিল্প প্রতিষ্ঠান চিড়া-মুড়িসহ নিত্যপ্রয়োজনীয় পণ্য উৎপাদন করছে। বিসিক সূত্রে জানা গেছে, ময়মনসিংহ ও নওগাঁ বিসিক শিল্পনগরীর মোট ১১টি শিল্প প্রতিষ্ঠান বর্তমানে দৈনিক ৯০ মেট্রিক টনের অধিক চিড়া ও মুড়ি উৎপাদন করছে যার বাজার মূল্য প্রায় ৪ লাখ ৯২ হাজার টাকা। রমজান মাসে ভোক্তাদের চাহিদার কথা বিবেচনা করে এসকল নিত্য প্রয়োজনীয় পণ্য উৎপাদন অব্যাহত রাখা হয়েছে। বিসিক শিল্পনগরী ময়মনসিংহের শিল্পনগরী কর্মকর্তা মো. মনজুরুল ইসলাম জানান, এ শিল্পনগরীতে মোট ৭২টি শিল্প প্রতিষ্ঠান রয়েছে