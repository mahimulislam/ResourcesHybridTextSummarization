করোনাভাইরাসের কারণে লকডাউনের এই সময়ে মোবাইল ফোন বড় আশ্রয় সব মানুষের কাছেই। 
কিন্তু এই লকডাউনের ফলেই মে মাসের মধ্যে ভারতের প্রায় চার কোটি মানুষের হাতে মোবাইল ফোন নাও থাকতে পারে বলে জানা গেছে পরিসংখ্যানে।
মোবাইল ফোন বা তার যন্ত্রপাতি যেহেতু নিত্যপ্রয়োজনীয় সামগ্রীর তালিকায় পড়ছে না তাই এর বিক্রি বন্ধ হয়ে রয়েছে লকডাউনের সময় থেকে। 
টেলিকম, ইন্টারনেট, ব্রডকাস্ট এবং তথ্যপ্রযুক্তি ক্ষেত্র যুক্ত হলেও মোবাইল ডিভাইস বিক্রির ছাড় মেলেনি। 
প্রতিমাসে মোটামুটি ২.৫ কোটি মোবাইল ফোন বিক্রি হয়। 
আর ০.২৫ শতাংশ ক্রেতা মোবাইল ফোন ভেঙে যাওয়া বা খারাপ হওয়ার জন্য নতুন সেট কেনেন। 
সেই হিসেবে প্রায় আড়াই কোটি মানুষের ফোন খারাপ হয়ে গেলেও না পারবেন সারাতে, না পারবেন নতুন সেট কিনতে। 
ভারতের প্রধানমন্ত্রীর কাছেও এ নিয়ে চিঠি পাঠিয়ে আশঙ্কা করা হয়েছে যে, হাতে মোবাইল ফোনা না থাকায় অনেকেই এর পরে জীবন সঙ্কটে পড়ে যাবেন। 
আইসিইএর চেয়ারম্যান পঙ্কজ মোহিন্দ্রু জানিয়েছেন, 'আমরা সরকারকে জানিয়েছি, মে মাসের শেষের দিকে হাতে ফ‌োন না থাকা মানুষের সংখ্যাটা চার কোটি হয়ে যেতে পারে। 
