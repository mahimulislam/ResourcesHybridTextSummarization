করোনাভাইরাসের সংক্রমণে যাত্রিবাহী বিমান যোগাযোগ বন্ধ থাকায় বিশেষ ফ্লাইটে দেশে ফিরে যাচ্ছেন ঢাকায় বসবাসরত ব্রিট্রিশ নাগরিকরা। 
আজ প্রথম দফার শেষ ফ্লাইটে ঢাকা ছেড়ে গেছেন আরও ১৬৮ জন নাগরিক। 
রবিবার বিকেলে হযরত শাহজালাল আন্তর্জাতিক বিমানবন্দও থেকে ব্রিটিশ এয়ারওয়েজের একটি ফ্লাইট লন্ডনের উদ্দেশে ছেড়ে গেছে। 
এর আগে শনিবার একই এয়ারওয়েজের ফ্লাইট ঢাকা থেকে লন্ডনে যান ১৭১ ব্রিটিশ নাগরিক। 
গত ২১ এপ্রিল প্রথম দফায় ১৫৭ জন ব্রিটিশ নাগরিক বাংলাদেশ ছেড়ে যান।
ঢাকায় যুক্তরাজ্য হাইকমিশনের ফেসবুক পেজ থেকে জানা যায়, প্রথম দফায় চারটি ফ্লাইটের পর এবার আরও পাঁচটি ফ্লাইট যুক্তরাজ্যের নাগরিকদের ঢাকা  থেকে লন্ডনে নিয়ে যাওয়া হচ্ছে। 
ওই পাঁচটি ফ্লাইট এপ্রিলের ২৯ এবং মে মাসের ১, ৩, ৫ ও ৭ তারিখ ঢাকা ছেড়ে যাবে। 
এদিকে করোনা ভাইরাসে আক্রান্ত হয়ে এ পর্যন্ত যুক্তরাজ্যে ২০ হাজার ৩১৯ জন মারা গেছেন। 
বিবিসির তথ্য অনুযায়ি, দেশটিতে এখন পর্যন্ত ১ লাখ ৪৯ হাজার ৫৬৯ জন করোনাভাইরাসে আক্রান্ত হয়েছেন। 
