ঐক্যফ্রন্টের শীর্ষ নেতাদের পরামর্শেই শপথ নেয়ার সিদ্ধান্ত বলে জানিয়েছেন ঐক্যফ্রন্ট থেকে নির্বাচিত সুলতান মোহাম্মদ মনসুর। বৃহস্পতিবার সকাল ১১টায় জাতীয় সংসদের শপথ কক্ষে তাকে শপথ করান স্পিকার শিরীন শারমিন চৌধুরী। ২০১৮ সালের ৩০ ডিসেম্বরের নির্বাচনে মৌলভীবাজার -২ আসন থেকে ধানের শীষ প্রতীক নিয়ে নির্বাচিত হন গণফোরাম নেতা সুলতান মনসুর। সারা দেশে ঐক্যফ্রন্ট থেকে বিজয়ী ৮ জনের মধ্যে ধানের শীষে ৭ জন প্রার্থী বিজয়ী হয়। যাদের মধ্যে বিএনপি মনোনীত বিজয়ী ৬ প্রার্থী শপথ নেবেন না বলে দলটির পক্ষ থেকে একাধিকবার জানানো হয়।এ সময় সুলতান মনসুর বলেন, সকল কথার উত্তর আমি দেবো না। আমি জাতীয় ঐক্যফ্রন্টের একজন প্রতিনিধি। 