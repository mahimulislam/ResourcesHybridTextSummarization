চাঁদপুর ৪ (ফরিদগঞ্জ) আসনে আওয়ামী লীগ মনোনীত এমপি প্রার্থী, জাতীয় প্রেস ক্লাব সভাপতি মুহম্মদ শফিকুর রহমান বলেছেন, একাদশ জাতীয় সংসদ নির্বাচন অনেক কঠিন ও চ্যালেঞ্জের। উন্নয়নের ধারাবাহিকতা রাখতে ও মুক্তিযুদ্ধের চেতনা সমুন্নত রাখতে আগামী নির্বাচনে শেখ হাসিনাকে আবারো বাংলার প্রধানমন্ত্রী করতে হবে। তিনি বলেন, ফরিদগঞ্জে নানা ষড়যন্ত্র চলছে নির্বাচনকে ঘিরে। আসুন সম্মিলিত প্রচেষ্টার মাধ্যমে নৌকার বিজয় নিশ্চিত করি।

