
আওয়ামী লীগসহ ১১টি দল নৌকা প্রতীকে আসন্ন একাদশ জাতীয় সংসদ নির্বাচনে ভোটের লড়াইয়ে নামতে চায়। নৌকা প্রতীকে যেসব দল একাদশ জাতীয় সংসদ নির্বাচনে ভোট করবে, নির্বাচন কমিশনে (ইসি) সেই তালিকা রবিবার জমা দিয়েছে আওয়ামী লীগ।নির্বাচন কমিশনে দেওয়া ওই চিঠিতে যেসব দলের নাম রয়েছে বলে জানা গেছে সেই দলগুলো হলো, আওয়ামী লীগ, বাংলাদেশের ওয়ার্কার্স পার্টি, জাসদ, গণতন্ত্রী পার্টি, সাম্যবাদী দল, জাতীয় পার্টি (জেপি) (মঞ্জু), কমিউনিস্ট কেন্দ্র, গণআজাদী লীগ, ন্যাপ (মোজাফফর), গণতান্ত্রিক মজদুর পার্টি ও বাসদ (রেজা)।

