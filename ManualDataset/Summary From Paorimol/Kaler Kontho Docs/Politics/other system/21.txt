বিকেল থেকে প্রার্থীদের চিঠি দিতে পারে বিএনপি


আসন্ন একাদশ জাতীয় সংসদ নির্বাচনে বিএনপি থেকে মনোনীত প্রার্থীদের আনুষ্ঠানিকভাবে আজ সোমবার বিকেল থেকে চিঠি দেওয়ার সম্ভাবনা রয়েছে। তবে চিঠি দেওয়া হলে আজকে শুধুমাত্র বরিশাল, রংপুর ও রাজশাহী বিভাগের চূড়ান্ত প্রার্থীদের মনোনয়নের চিঠি দেওয়া হবে। এ সংক্রান্ত একটি সময়সূচি বিএনপি চেয়ারপারসনের গুলশান কার্যালয়ে টানানো হয়েছে। ’

গুলশান কার্যালয় সূত্রে জানা গেছে, ধানের শীষ প্রতীকে বিএনপির পক্ষ থেকে আসন প্রতি একাধিক প্রার্থীকে দলীয় মনোনয়নের চিঠি দেওয়া হবে। শুধু একটি সাদা কাগজে লেখা রয়েছে- ‘বরিশাল-৪টায় রংপুর-৬টায় রাজশাহী-৮টায়’