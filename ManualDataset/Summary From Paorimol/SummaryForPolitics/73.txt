কক্সবাজার-৪ (টেকনাফ ও উখিয়া) আসনে এবার আওয়ামী লীগের প্রার্থী বর্তমান সাংসদ আবদুর রহমান বদির স্ত্রী শাহীন আক্তার। লেখাপড়া, প্রভাবে কিছুটা কাছাকাছি থাকলেও অর্থসম্পদের দিক থেকে স্বামীর তুলনায় তিনি পিছিয়ে। হলফনামায় দেওয়া তথ্য অনুসারে, স্নাতক পাস শাহীন আক্তার এই নির্বাচনে খরচ করবেন ২৫ লাখ টাকা। এর মধ্যে নিজের ব্যবসা (ধান–চালের মিল ‘মেসার্স শাহীন অ্যান্ড কোং’ এবং লবণ মাঠ ইজারা) থেকে খরচ করবেন ৫ লাখ টাকা। জেলা রিটার্নিং কর্মকর্তার কাছে দেওয়া হলফনামা পর্যালোচনা করে এ তথ্য পাওয়া গেছে। শাহীন আক্তারের কৃষি খাত থেকে আয় ১৮ হাজার ২২৫ টাকা, ব্যবসা থেকে আয় সাড়ে ৩ লাখ টাকা, লবণ মাঠ ইজারা থেকে পান ৪৬ হাজার ৬০০ টাকা। অবশিষ্ট ২০ লাখ টাকা নিয়েছেন স্বামীর কাছ থেকে