লক্ষ্মীপুরের রামগতি ও কমলনগরের নির্বাচনী প্রচারণার মাঠ একেবারেই ভিন্ন। এই জেলার অন্যান্য আসনে যেখানে সরকারদলীয় প্রার্থীদের ব্যানার–পোস্টারের দাপট, সেখানে এই আসনে এসে কিছুটা থমকে যেতে হয়। সংখ্যার দিক দিয়ে প্রধান দুই প্রার্থীর নৌকা ও ধানের শীষের পোস্টার প্রায় সমান সমান। কোথাও কোথাও দুই প্রার্থীর পোস্টার পাশাপাশিও দেখা গেল। নির্বাচনী প্রচারণার এমন সৌহার্দ্যমূলক অবস্থান লক্ষ্মীপুর কেন, পার্শ্ববর্তী জেলা নোয়াখালীর কোথাও নেই। এখানকার সাধারণ মানুষের সঙ্গে কথা বলে জানা গেল, প্রচারণা শুরুর পর থেকে দুই পক্ষই প্রায় সমানভাবে প্রচারণা চালাচ্ছে। আর ঐক্যফ্রন্টের হয়ে ধানের শীষ প্রতীক নিয়ে নির্বাচন করছেন ডাকসুর সাবেক ভিপি ও জাতীয় সমাজতান্ত্রিক দলের (জেএসডি) সভাপতি আ স ম আবদুর রব