‘আমি প্রশাসনের পক্ষ থেকে আপনাদের একটি কথা বলতে চাই, আপনারা আগামী একাদশ জাতীয় সংসদ নির্বাচনে স্বাধীনতার সপক্ষের শক্তিকে ভোট দেবেন, নৌকা মার্কায় ভোট দেবেন। ’ সাতক্ষীরার কলারোয়া থানার ভারপ্রাপ্ত কর্মকর্তা (ওসি) মারুফ আহমেদ গত বৃহস্পতিবার এক অনুষ্ঠানে এ কথা বলেছেন বলে জানা গেছে। এ বিষয়ে জানতে চাইলে ওসি মারুফ আহমেদ গতকাল শুক্রবার প্রথম আলোর কাছে দাবি করেন, তাঁর বক্তব্য সম্পাদনার মাধ্যমে বিকৃত করে ছেড়ে দেওয়া হয়েছে। তাঁর এ বক্তব্যের ভিডিও সামাজিক যোগাযোগমাধ্যমে ছড়িয়ে পড়ার পর এ নিয়ে সমালোচনা হচ্ছে