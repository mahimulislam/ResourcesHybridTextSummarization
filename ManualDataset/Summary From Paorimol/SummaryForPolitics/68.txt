শেয়ারবাজারের দুই কেলেঙ্কারিই ছিল আওয়ামী লীগের দুই আমলে। সাধারণ অনেক বিনিয়োগকারী এখনো বিপুল পরিমাণ লোকসান কাটিয়ে উঠতে পারেনি। নেতাদের আগ্রহ এখন শেয়ারবাজার আর সঞ্চয়পত্রে। এমনকি নগদ ও ব্যাংকে রাখা টাকা, বাড়ি-গাড়ি ও সোনা-দানার চেয়েও শেয়ারবাজার এবং সঞ্চয়পত্রে বিনিয়োগের পরিমাণ অনেক বেশি। একাদশ জাতীয় সংসদ নির্বাচনে মনোনয়ন দাখিল করা প্রার্থীদের হলফনামা বিশ্লেষণে এই চিত্র পাওয়া যাচ্ছে। অনেকে গত কয়েক বছরে নানাভাবে বিপুল আয় ও সম্পদ অর্জন করেছেন। এই সমস্ত অর্থের বড় অংশই গেছে শেয়ারবাজার ও সঞ্চয়পত্রে। বিশ্লেষকেরা বলছেন, এ কারণে সরকার উদ্যোগ নিয়েও সঞ্চয়পত্রের সুদ হার কমাতে পারেনি। বাংলাদেশ সিকিউরিটিজ অ্যান্ড এক্সচেঞ্জ কমিশনের (বিএসইসি) সাবেক চেয়ারম্যান ফারুক আহমেদ সিদ্দিকী এ নিয়ে প্রথম আলোকে বলেন, ‘রাজনীতিবিদেরা যদি শেয়ারবাজারে বিপুল বিনিয়োগ করে থাকেন, আর সেই বিনিয়োগ যদি হয় ২০১০ সালের পুঁজিবাজার ধসের পরে, তাহলে আমি একে ইতিবাচকভাবেই দেখতে চাই