জয় বাংলা, জিতবে এবার নৌকা। শেখ হাসিনার সালাম নিন, নৌকা মার্কায় ভোট দিন। ’ এ ধরনের গানে গানে প্রচারে মুখর রাজধানী ঢাকাসহ সারা দেশের শহর, পাড়া-মহল্লা থেকে শুরু করে গ্রাম পর্যন্ত। শেষ সময়ে গতকাল বুধবার সারা দেশে আওয়ামী লীগ ও এর জোটের প্রার্থীরা প্রচারে সরগরম ছিলেন। একাদশ জাতীয় সংসদ নির্বাচনের প্রচারের শেষ সময় আগামীকাল সকাল আটটা। প্রধানমন্ত্রী শেখ হাসিনা গতকাল বিকেলে তাঁর ব্যক্তিগত বাসভবন ধানমন্ডির সুধা সদন থেকে ভিডিও কনফারেন্সের মাধ্যমে কুষ্টিয়া, নওগাঁ ও চাঁদপুরের নির্বাচনী জনসভায় ভাষণ দেন। তিনি এই তিন জেলার আওয়ামী লীগ এবং মহাজোটের প্রার্থীদের পরিচয় করিয়ে দিয়ে তাঁদের জন্য ভোট চান। এবার পোস্টার, প্রচারপত্র, ব্যানার ছাড়াও বিভিন্ন রকম গানে গানে স্লোগান তৈরি ও ডিজিটাল মাধ্যমের নানা উপকরণের মধ্য দিয়ে প্রচারে অনেক নতুনত্ব এনেছে আওয়ামী লীগ