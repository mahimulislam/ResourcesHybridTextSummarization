 জাতীয় সংসদের ভোট এলেই নানা নাটকীয় ঘটনা ঘটে এইচ এম এরশাদের জাতীয় পার্টিতে (জাপা)। গতবার মনোনয়নপত্র দাখিলের পর শেষ সময়ে নির্বাচন বর্জনের ঘোষণা দিয়েছিলেন এরশাদ। পাঁচ বছরের মাথায় ঠিক একই দিনে, গতকাল ৩ ডিসেম্বর হঠাৎ করেই তিনি দলের মহাসচিব রুহুল আমিন হাওলাদারকে বাদ দিলেন। দিনটি ছিল ২০১৩ সালের ৩ ডিসেম্বর। যখন এরশাদ ও হাওলাদার—দুজনের বিরুদ্ধেই মনোনয়ন নিয়ে বাণিজ্যের অভিযোগ তুলেছেন দলের নেতাদের অনেকে। একাদশ সংসদ নি​র্বাচনে আওয়ামী লীগের সঙ্গে আসন নিয়ে দর-কষাকষির মধ্যেই অসুস্থ হয়ে সম্মিলিত সামরিক হাসপাতালে (সিএমএইচ) যান জাপার চেয়ারম্যান এইচ এম এরশাদ। অসুস্থতা নিয়েও দলের ভেতরে-বাইরে নানা কথা আছে। তিন দিন আগে তিনি বাসায় ফিরেছেন