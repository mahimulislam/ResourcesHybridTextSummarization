চাকরি দেবেন বলে টাকা নিয়েছিলেন, এখন আর চিনতে পারছেন না। গুরুতর এই অভিযোগ যুব ও ক্রীড়া উপমন্ত্রী আরিফ খান জয়ের বিরুদ্ধে। গত ৩০ অক্টোবর থেকে টানা তিন দিন আরিফ খানের নির্বাচনী এলাকা নেত্রকোনা সদর ও বারহাট্টার অন্তত ২৫ জনের সঙ্গে কথা হয় প্রথম আলোর। এই ২৫ জনের মধ্যে আছেন জনপ্রতিনিধি ও আওয়ামী লীগের নেতা-কর্মীরা। এই অভিযোগের ব্যাপারে উপমন্ত্রী কী বলেন, তা জানতে প্রথম আলোর পক্ষ থেকে অন্তত ১০ বার তাঁর মুঠোফোনে ফোন করা হয়। তাঁর মুঠোফোনে খুদে বার্তাও পাঠানো হয়। অভিযোগকারীরা বলেছেন, কলেজশিক্ষক, পুলিশ বা পরিবার কল্যাণ পরিদর্শিকা কিংবা প্রাথমিক বিদ্যালয়ের দপ্তরি কাম নৈশপ্রহরী পদে চাকরির জন্য তাঁরা সরাসরি কিংবা প্রতিনিধির মাধ্যমে টাকা দিয়েছেন আরিফ খান ও তাঁর বড় ভাই নূর খান মিঠুকে। চাকরি দেওয়ার নাম করে আরিফ খান কিংবা তাঁর ভাই আসলে কী করেছেন