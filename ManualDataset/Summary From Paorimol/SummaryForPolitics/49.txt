প্রতীক বরাদ্দের পর থেকেই কুমিল্লার ১১টি আসনে প্রচারণায় সরব আওয়ামী লীগের প্রার্থীরা। প্রতিপক্ষকে ঘায়েল করতে হামলা–ভাঙচুরের পর এখন পুলিশ দিয়ে মামলা ও হয়রানির অভিযোগ উঠেছে ক্ষমতাসীন দলের বিরুদ্ধে। ১১টি সংসদীয় আসনে মোট প্রার্থী ৮৫ জন। পুরো নির্বাচনী এলাকায় আওয়ামী লীগ ছাড়া অন্য প্রতিদ্বন্দ্বী প্রার্থী, তাঁদের অনুসারী ও ভোটাররা নির্বাচনী পরিবেশ নিয়ে শঙ্কিত। তবে আওয়ামী লীগের প্রার্থীরা বলছেন, বিএনপির সাংগঠনিক ভিত্তি নড়বড়ে, দলীয় অন্তঃকোন্দল প্রকট, প্রার্থীরা জনবিচ্ছিন্ন। উন্নয়নের জন্যই মানুষ নৌকায় ভোট দেবে। প্রায় সব আসনেই বিরোধী দলের প্রার্থীদের পক্ষ থেকে অভিন্ন অভিযোগ হলো পুলিশ মামলা দিয়ে, গ্রেপ্তার করে হয়রানি করছে। এ বিষয়ে জানতে চাইলে জেলা পুলিশ সুপার সৈয়দ নুরুল ইসলাম প্রথম আলোকে বলেন, ‘মামলাযোগ্য অপরাধ ছাড়া কারও বিরুদ্ধে মামলা নিচ্ছি না। নির্বাচন কমিশন বলেছে অবৈধ অস্ত্র উদ্ধার করতে। মাদকের মামলা রুটিনওয়ার্ক