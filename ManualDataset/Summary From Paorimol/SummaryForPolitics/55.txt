মহাজোটের বড় শরিক এইচ এম এরশাদের জাতীয় পার্টির (জাপা) সঙ্গে আওয়ামী লীগের আসন সমঝোতা চূড়ান্ত হয়নি। এ জন্য আওয়ামী লীগ ও জাপা তাদের প্রার্থী তালিকা আনুষ্ঠানিকভাবে প্রকাশ করেনি। ফলে নৌকা ও লাঙ্গল প্রতীক নিয়ে কোন আসনে কারা এককভাবে ভোট করবেন, তা গতকাল পর্যন্ত স্পষ্ট হয়নি। আজ রোববার মনোনয়নপত্র প্রত্যাহারের শেষ দিন। আজকের মধ্যেই নির্বাচন কমিশনকে জানাতে হবে কে কোন প্রতীকে ভোট করবেন। অর্থাৎ কে দলের প্রার্থী আর কে জোটের প্রার্থী, সেই তালিকা নির্বাচন কমিশনে দিতে হবে