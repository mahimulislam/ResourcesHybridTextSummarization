জাতীয় ঐক্যফ্রন্ট ও ২০-দলীয় জোটের শরিকদের সঙ্গে ২৩-২৪ নভেম্বরের দিকে আসন সমঝোতা চূড়ান্ত করবে বিএনপি। শরিকদের কাকে কত বা কোন কোন আসন দেওয়া হবে, সে আলোচনা এখনো শুরু হয়নি। দুই জোটের শরিক দলগুলো নিজেদের সম্ভাব্য প্রার্থীদের তালিকা বিএনপির হাতে দিতে শুরু করেছে। দলটির দায়িত্বশীল সূত্রগুলো জানায়, ঐক্যফ্রন্ট ও ২০-দলের সঙ্গে আসন সমঝোতার আগে বিএনপি নিজেদের প্রার্থী মনোনয়ন চূড়ান্ত করবে। এ লক্ষ্যে আজ রোববার থেকে দলীয় মনোনয়নপ্রত্যাশীদের সাক্ষাৎকার গ্রহণ শুরু হচ্ছে। ২১ নভেম্বর নাগাদ সাক্ষাৎকার শেষ হবে। এরপর ২৬ ও ২৭ নভেম্বর জোট মনোনীত প্রার্থীদের প্রতীক বরাদ্দের জন্য প্রত্যয়নপত্র দেওয়া হবে