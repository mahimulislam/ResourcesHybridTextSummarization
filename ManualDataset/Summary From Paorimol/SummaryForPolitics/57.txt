১০ বছর পরে এবারের হলফনামায় সেই একই সাংসদ বলেছেন, স্ত্রী নিয়তি রায়ের নামে ঢাকার মিরপুরে ২ হাজার ৭১২ বর্গফুটের ফ্ল্যাট, যশোর শহরে তিনটি বহুতল বাড়ি, ৫০ লাখ টাকা দামের আরও দুটি ফ্ল্যাট, ১৬ লাখ ১০ হাজার টাকা দামের ব্যক্তিগত ব্যবহারের গাড়ি, ব্যাংকে ১৪ লাখ ৫০ হাজার টাকার ডিপিএস, নগদ ৩৪ লাখ ও ৪৫ হাজার টাকার সোনা রয়েছে। ‘স্ত্রী নিয়তিই’ রণজিতের সম্পদ

২০০৮ সালে নির্বাচন কমিশনে জমা দেওয়া হলফনামায় সাংসদ রণজিত কুমার রায় বলেছিলেন, স্থাবর-অস্থাবর মিলিয়ে তাঁর স্ত্রীর মোটে সম্পদ ছিল নগদ ৭০ হাজার টাকা এবং ১৫ হাজার টাকা মূল্যের ৫ তোলা সোনা। ২০০৮ সালে রণজিত কুমার রায়ের বার্ষিক আয় ছিল ১ লাখ ৬৭ হাজার টাকা, এখন তাঁর সেই আয় দাঁড়িয়েছে ৩৮ লাখ টাকা। ২০০৮ সালে নবম জাতীয় সংসদ নির্বাচনের সময় দেওয়া হলফনামায় স্থাবর সম্পত্তির মধ্যে রণজিতের নিজের নামে ছিল এক লাখ টাকার বাঘারপাড়ায় চার বিঘা পৈতৃক জমি এবং ৫০ হাজার টাকা দামের খাজুরা বাজারে আধা পাকা টিনের একটি ঘর। এইচএসসি পাস সাংসদ রণজিতের আয়ের উৎস পারিতোষিক, ব্যবসা, কৃষি ও ভাড়া আদায়। আর এখন সাংসদের সম্পদের মধ্যে রয়েছে ঢাকার পূর্বাচলে রাজউকের ১০ কাঠার প্লট, কোটি টাকা দামের দুটি জিপ গাড়ি, বাঘারপাড়ার খাজুরা বাজারে ৯০ লাখ টাকার আবাসিক ও বাণিজ্যিক ভবন, নগদ ২ কোটি ২৫ লাখ ৮০ হাজার টাকা, এক লাখ টাকার সোনা, তিন লাখ টাকার আসবাব এবং ইলেকট্রনিক সামগ্রী