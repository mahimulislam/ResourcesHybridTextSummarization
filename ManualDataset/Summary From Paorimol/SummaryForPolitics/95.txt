
গাজীপুর-২ আসনে আওয়ামী লীগের মনোনয়নপ্রত্যাশী চারজন। তবে দলের অনেক নেতা–কর্মীর ধারণা, বর্তমান সাংসদ জাহিদ আহসান রাসেলই মনোনয়ন পেতে যাচ্ছেন। এদিকে বিএনপির মনোনয়ন ফরম সংগ্রহ করেছেন ১২ জন। এ ছাড়া জাতীয় পার্টিতেও আছেন একাধিক মনোনয়নপ্রত্যাশী। ২০০৮ সালের নির্বাচনে আওয়ামী লীগের প্রার্থী জাহিদ আহসান ২ লাখ ৬২ হাজার ৯৬৮ ভোট পেয়ে নির্বাচিত হন। গাজীপুর সিটি করপোরেশনের একাংশ ও গাজীপুর ক্যান্টনমেন্ট এলাকা নিয়ে আসনটি গঠিত। তাঁর নিকটতম প্রতিদ্বন্দ্বী বিএনপির হাসান উদ্দিন সরকার পেয়েছিলেন ১ লাখ ৩৮ হাজার ৭৯ ভোট