রাজধানীর নয়াপল্টনে বিএনপির কেন্দ্রীয় কার্যালয়ের সামনে হেলমেটধারী দুর্বৃত্তদের দ্রুত শনাক্ত করে আইনের আওতায় এনেছে পুলিশ। নিজেদের সফলতার কথা জানাতে ২০ নভেম্বর ঢাকা মহানগর পুলিশ (ডিএমপি) সংবাদ সম্মেলনও করেছে। বিএনপির কার্যালয়ের সামনে হেলমেটধারীরা পুলিশের গাড়িতে আগুন দিয়েছেন, ভাঙচুর করেছেন। সহিংসতায় জড়িত হেলমেটধারীদের এক সপ্তাহের মধ্যেই গ্রেপ্তার করা সম্ভব হয়েছে। এ ঘটনায় গ্রেপ্তার ৮৯ জন কারাগারে। সংশ্লিষ্ট ব্যক্তিরা বলছেন, এ ঘটনা প্রমাণ করে যে পুলিশ চাইলে যেকোনো ঘটনায় দ্রুত ব্যবস্থা নিতে পারে। কিন্তু সাড়ে তিন মাস আগে নিরাপদ সড়ক আন্দোলনের সময় সায়েন্স ল্যাবরেটরি-ধানমন্ডি এলাকায় শিক্ষার্থী ও সাংবাদিকদের ওপর হামলাকারী হেলমেটধারীদের এখনো শনাক্তই করতে পারেনি পুলিশ। এসব ক্ষেত্রে পুলিশের সক্ষমতা অনেক বেড়েছে। ২০ নভেম্বর ডিএমপির সংবাদ সম্মেলনে প্রশ্ন করা হয়েছিল, নিরাপদ সড়ক আন্দোলনে হামলাকারী হেলমেটধারীদের কেউ শনাক্ত বা গ্রেপ্তার হয়েছে। জবাবে পুলিশ বলেছে, অপরাধকে পুলিশ অপরাধ হিসেবেই দেখে