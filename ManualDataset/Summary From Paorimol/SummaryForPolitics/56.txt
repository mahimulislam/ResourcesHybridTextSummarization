বিএনপির অন্তত পাঁচজন নেতা এক শর ওপর মামলা মাথায় নিয়ে এবারের সংসদ নির্বাচনে প্রার্থী হয়েছেন। আবার মামলায় দণ্ডিত হওয়ায় নির্বাচনে অযোগ্য হয়েছেন দলটির প্রধান খালেদা জিয়াসহ অর্ধশতাধিক নেতা। ঢাকা, চট্টগ্রাম, রাজশাহী, খুলনা, রংপুর ও সিলেট বিভাগীয় শহর এবং আশপাশের আসনে বিএনপির ৬০ জন প্রার্থীর হলফনামা বিশ্লেষণ করে এ তথ্য পাওয়া গেছে। দুই শর ওপরে মামলা রয়েছে তিনজনের বিরুদ্ধে, এক শর ওপর দুজনের বিরুদ্ধে। আর ৫০ টির ওপর মামলা আছে এমন প্রার্থীর সংখ্যা চার। ১৫ জন রয়েছেন যাঁদের বিরুদ্ধে কোনো মামলা নেই। বেশির ভাগ মামলাই হয়েছে নাশকতা, সরকারি কাজে বাধা, পুলিশের ওপর হামলা ইত্যাদি অভিযোগে। মামলাগুলোতে বিশেষ ক্ষমতা আইন, সন্ত্রাসবিরোধী আইন ও বিস্ফোরকদ্রব্য নিয়ন্ত্রণ আইনের পাশাপাশি দণ্ডবিধির বিভিন্ন ধারায় অভিযোগ আনা হয়েছে। দুর্নীতি দমন কমিশনের (দুদক) দায়ের করা মামলার আসামি হয়েছেন বেশ কয়েকজন জ্যেষ্ঠ নেতা