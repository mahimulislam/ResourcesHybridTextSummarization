মাছ চাষে এখন আর সুখ নেই। দশম সংসদ নির্বাচনে রাজনীতিবিদদের অনেকে মাছ চাষ থেকে বিপুল আয় দেখিয়েছিলেন। এ কথাটি অন্তত মৎস্যখামারি রাজনীতিবিদদের ক্ষেত্রে প্রযোজ্য। অনেকের আয় একেবারেই কমে গেছে। মাছ চাষ থেকে রাজনীতিবিদদের আয় কমে যাওয়ার ঘটনা ঘটেছে কর–সুবিধা তুলে নেওয়ার পর। ২০১৪ সালের ১৬ সেপ্টেম্বর এক প্রজ্ঞাপনে জাতীয় রাজস্ব বোর্ড (এনবিআর) মাছ চাষের আয়ের ওপর ৩ শতাংশ উৎসে কর তুলে নিয়ে সাধারণ করহার কার্যকর করে। দশম সংসদ নির্বাচনে নির্বাচন কমিশনে জমা দেওয়া হলফনামায় মৎস্য খাত থেকে আয় দেখিয়েছিলেন আওয়ামী লীগের যুগ্ম সাধারণ সম্পাদক মাহবুল উল আলম হানিফ, মাদারীপুর-১ আসন থেকে আওয়ামী লীগের প্রার্থী নূর-ই আলম চৌধুরী, ঢাকা-১৬ আসনের সাংসদ ইলিয়াস উদ্দিন মোল্লাহ্সহ আওয়ামী লীগের প্রায় ২৮ জন প্রার্থী। এই প্রজ্ঞাপনের কারণে কার্যত কালোটাকা বা অপ্রদর্শিত মৎস্য খাতে দেখানোর সুযোগ বন্ধ হয়। চিংড়ির ঘের ও শেয়ার ব্যবসা থেকে গতবার প্রায় ৯ কোটি টাকা আয় দেখিয়েছিলেন নূর-ই আলম চৌধুরী