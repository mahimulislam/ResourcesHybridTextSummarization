আওয়ামী লীগ জোটের শরিক ও মিত্রদের যে সংখ্যক আসন ছাড় দিতে চায়, তাতে কেউ সন্তুষ্ট হতে পারছে না। তাই আনুষ্ঠানিকভাবে প্রার্থী তালিকা ঘোষণা করতে গিয়েও পিছিয়ে এসেছে ক্ষমতাসীন দল। এ কারণে গতকাল পর্যন্ত চূড়ান্ত সমঝোতা হয়নি। গত রোববার থেকে আওয়ামী লীগ দলীয় প্রার্থীদের মনোনয়নের চিঠি দেওয়া শুরু করে। গতকাল সোমবার দল, জোট ও মিত্রদের আসন আনুষ্ঠানিকভাবে ঘোষণা করার জন্য বেলা সাড়ে তিনটার দিকে ধানমন্ডির কার্যালয়ে সংবাদ সম্মেলন ডাকে আওয়ামী লীগ। যদিও দলটির নেতারা এটাকে ​নির্বাচনী ‘কৌশল’ বলে দাবি করছেন। একই সময় বনানীতে জাতীয় পার্টির চেয়ারম্যানের কার্যালয়েও সংবাদ সম্মেলন ডাকা হয়। শেষ পর্যন্ত কেউ আনুষ্ঠানিকভাবে প্রার্থী তালিকা প্রকাশ করেনি। আওয়ামী লীগের সংবাদ সম্মেলনে প্রার্থী ঘোষণা করা হলে ১৪ দলের শরিকেরাও প্রতিক্রিয়া জানাবে—এমন আভাস পাওয়া গিয়েছিল। এদিকে গতকাল দুপুরে জাতীয় পার্টি (জাপা) ২০০ আসনে সম্ভাব্য দলের প্রার্থীদের মনোনয়নের চিঠি দেওয়া শুরু করে