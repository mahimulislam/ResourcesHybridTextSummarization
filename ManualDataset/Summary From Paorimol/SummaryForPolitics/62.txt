রাজশাহীতে আওয়ামী লীগ ও বিএনপির প্রার্থীরা মাঠে ও সামাজিক যোগাযোগমাধ্যমগুলোতে সমানে নির্বাচনী প্রচার চালাচ্ছেন। তবে ১০ ডিসেম্বরের আগে এই প্রচারে নির্বাচনী আচরণবিধি লঙ্ঘন হলেও কেউ কারও বিরুদ্ধে অভিযোগ করছেন না। এ জন্য কোনো প্রার্থীই আচরণবিধি লঙ্ঘনের দায়ে অভিযুক্তও হচ্ছেন না। প্রার্থীরাও এটাকে সুযোগ হিসেবে দেখছেন। বর্ধিত সভা ও কর্মী সমাবেশের নামেও প্রার্থীরা মাঠ চষে বেড়াচ্ছেন। আর মাঠের এসব প্রচারমূলক সমাবেশের ছবি তাঁরা পোস্ট করছেন নিজ নিজ ফেসবুক পাতায়। মূল প্রার্থীদের পাশাপাশি তাঁদের কর্মী–সমর্থকেরাও নিজ নিজ ফেসবুক থেকে নেতা বা দলের হয়ে প্রচার চালিয়ে যাচ্ছেন