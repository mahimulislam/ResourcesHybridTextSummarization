বেক্সিমকো গ্রুপের ভাইস চেয়ারম্যান সালমান এফ রহমানের (সালমান ফজলুর রহমান) আয়ের বড় উৎস শেয়ারবাজার। শেয়ারবাজারে তালিকাভুক্ত ও তালিকাভুক্ত নয়, এমন কোম্পানিতে তাঁর বিনিয়োগ রয়েছে ২৫০ কোটি ৮৪ লাখ টাকার বেশি। একাদশ সংসদ নির্বাচনে আওয়ামী লীগ থেকে ঢাকা-১ আসনে মনোনয়ন পাওয়া সালমান এফ রহমান নির্বাচন কমিশনে দাখিল করা হলফনামায় এসব তথ্য জানিয়েছেন। এর মধ্যে তাঁর সবচেয়ে বেশি আয় হয় বাংলাদেশ এক্সপোর্ট-ইমপোর্ট কোম্পানির বোনাস শেয়ার ও আইএফআইসি ব্যাংকের বোনাস শেয়ার বাবদ ৪ কোটি ৫৬ লাখ ৯৮ হাজার টাকা। শেয়ারবাজার ও ব্যাংক আমানতের লভ্যাংশ থেকে তাঁর আয় ৪ কোটি ২৫ লাখ ৮৭ হাজার টাকা