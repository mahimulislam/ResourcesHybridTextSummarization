
একাধিক জরিপ প্রতিবেদনের তথ্য আর দলীয় প্রধান শেখ হাসিনার করা খসড়া তালিকাকে প্রার্থী বাছাইয়ের নিয়ামক ধরে এগোচ্ছে আওয়ামী লীগের সংসদীয় বোর্ড। গতকালের বৈঠকে জরিপ প্রতিবেদনগুলোয় চোখ বুলিয়েছেন সদস্যরা। আওয়ামী লীগের দলীয় মনোনয়ন পেতে ৪ হাজার ২৩ জন ফরম সংগ্রহ করেছেন। বুধবার গণভবনে তাঁদের ডেকে দিকনির্দেশনা দিয়েছেন প্রধানমন্ত্রী শেখ হাসিনা। গতকাল বৃহস্পতিবার ধানমন্ডিতে আওয়ামী লীগের সভাপতি শেখ হাসিনার রাজনৈতিক কার্যালয়ে সংসদীয় বোর্ডের দ্বিতীয় বৈঠক হয়। সেখানে তিনি বলেন, এত প্রার্থীর মধ্যে ৩০০ জনকে বেছে নেওয়া কঠিন কাজ। এ সময় তিনি নির্বাচনী পরিবেশ নষ্ট করার জন্য বিএনপির সমালোচনা করেন