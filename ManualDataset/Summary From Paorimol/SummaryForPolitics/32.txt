বরগুনা-১ আসনে একচেটিয়া প্রচার চালাচ্ছেন এই আসনের বর্তমান সাংসদ ধীরেন্দ্র দেবনাথ শম্ভু। অদৃশ্য চাপ আর গ্রেপ্তার–আতঙ্কে কোণঠাসা বিএনপি প্রচারে না থেকেই প্রত্যাশা করছে ‘ভোটবিপ্লবের’ চমকের। তবে একেবারেই নিশ্চিন্ত থাকতে পারছেন না শম্ভু। দলীয় কোন্দল আর ইসলামী আন্দোলনের প্রার্থীর প্রভাব তাঁর মাথাব্যথার কারণ হয়ে দাঁড়িয়েছে। বরগুনা জেলার সদর, তালতলী ও আমতলী উপজেলা নিয়ে বরগুনা–১ আসন। আওয়ামী লীগ ও মহাজোটের প্রার্থী ধীরেন্দ্র দেবনাথ শম্ভু, বিএনপি ও জাতীয় ঐক্যফ্রন্টের প্রার্থী মতিয়ার রহমান তালুকদার ও ইসলামী আন্দোলন বাংলাদেশের অলি উল্লাহ ভোটের মাঠে আছেন। তবে সবাই ভোটের মাঠে তেমন সক্রিয় নন