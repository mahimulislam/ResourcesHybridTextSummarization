বরিশাল-৫ (সদর) আসনে বিএনপির কেন্দ্রীয় যুগ্ম মহাসচিব ও নগর কমিটির সভাপতি মজিবর রহমান সরোয়ার শক্তিশালী প্রার্থী। এবার এই আসনে দলীয় মনোনয়ন চাইছেন দলটির আরেক কেন্দ্রীয় যুগ্ম মহাসচিব সৈয়দ মোয়াজ্জেম হোসেন আলাল। দলের নেতা-কর্মীরা বলছেন, বরিশালে বিএনপির রাজনীতিতে সরোয়ারের একচ্ছত্র আধিপত্য দীর্ঘদিনের। দলের মধ্যে এ নিয়ে বিরোধিতা থাকলেও দলীয় পদ-পদবি ও প্রতিটি নির্বাচনে সরোয়ার তাঁর এই আধিপত্য বজায় রেখেছেন। কিন্তু এবার সরোয়ারবিরোধী পক্ষ এককাট্টা হয়ে দলীয় মনোনয়ন লাভের জন্য মাঠে নেমেছে। আর এতে নতুন যোগ হয়েছে মোয়াজ্জেম হোসেন আলালের মনোনয়ন প্রত্যাশা