একাদশ জাতীয় সংসদ নির্বাচন উপলক্ষে দেওয়া মন্ত্রিসভার আরও ১০ জন সদস্যের হলফনামা বিশ্লেষণ করে দেখা গেছে, তাঁদেরও আয় ও সম্পদ বেড়েছে। হলফনামা অনুযায়ী মন্ত্রীদের মধ্যে সম্পদে শীর্ষস্থানীয় পররাষ্ট্র প্রতিমন্ত্রী শাহরিয়ার আলম। তাঁর লোকসানি ব্যবসা লাভে এসেছে। শ্রম প্রতিমন্ত্রী মো. মুজিবুল হক চুন্নু জানেন না, তাঁর স্ত্রীর গয়না কতটুকু, তার মূল্যই-বা কী। শিক্ষা প্রতিমন্ত্রী কাজী কেরামত আলী বাড়ি করার সময় মালামাল কিনে দোকানে বাকি রেখেছেন ২৬ লাখ টাকা। বস্ত্র ও পাটমন্ত্রী ইমাজ উদ্দিন প্রামাণিক ভাতার কোনো তথ্য উল্লেখ করেননি হলফনামায়। ইমাজ উদ্দিন প্রামাণিকইমাজ উদ্দিন প্রামাণিক
ভাতার তথ্যই নেই প্রামাণিকের হলফনামায়
২০০৮ সালে বস্ত্র ও পাটমন্ত্রী ইমাজ উদ্দিন প্রামাণিকের অস্থাবর সম্পদের পরিমাণ ছিল ১৭ লাখ টাকার। এবারের হলফনামায় দেখা যায়, কৃষি খাত থেকে তাঁর বার্ষিক আয় ১ লাখ ১০ হাজার টাকা। যা এখন বেড়ে ৬৫ লাখ টাকা ছাড়িয়েছে