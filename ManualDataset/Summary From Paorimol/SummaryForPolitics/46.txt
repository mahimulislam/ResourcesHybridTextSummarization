দেশের সবচেয়ে জনবহুল জেলা ঢাকা। দেশের অন্য সব রাজনৈতিক দলের সঙ্গে জাতীয় সংসদ নির্বাচনে এখানেও ভোটের লড়াইয়ে নামে জামায়াতে ইসলামী। তবু সংসদ নির্বাচনে ঢাকা জেলার কোনো না কোনো আসন থেকে জামায়াতে ইসলামী তাদের প্রার্থীকে দাঁড় করিয়ে দেয়। কিন্তু বিজয়ীর হাসি কখনোই হাসতে পারেননি ধর্মভিত্তিক রাজনৈতিক দলটির প্রার্থীরা; বরং শোচনীয়ভাবে পরাজয় বরণ করতে হয়েছে তাঁদের। সেটি কখনো জোট বেঁধে, কখনোবা একক প্রার্থী দিয়ে। নিবন্ধন না থাকায় একাদশ জাতীয় সংসদ নির্বাচনে ২০–দলীয় জোটের প্রধান দল বিএনপির ধানের শীষ প্রতীক নিয়ে ভোটের লড়াইয়ে নেমেছেন জামায়াতে ইসলামীর প্রার্থীরা। তবে সময়ের সঙ্গে সঙ্গে ঢাকা জেলা থেকে জামায়াতে ইসলামীর প্রার্থীসংখ্যা কমে এসেছে। এর মধ্যে ঢাকা-১৫ আসনে ধানের শীষ প্রতীক নিয়ে প্রার্থী হয়েছেন বাংলাদেশ জামায়াতে ইসলামীর সেক্রেটারি জেনারেল শফিকুর রহমান। সারা দেশের ৩০০ সংসদীয় আসনের মধ্যে ২৫ আসনে দলটির প্রার্থী রয়েছে। কাফরুল, মিরপুর ও শেরেবাংলা নগর থানা এলাকার কিছু অংশ নিয়ে গড়া এই আসনে জামায়াতের শীর্ষ নেতার প্রধান প্রতিদ্বন্দ্বী বাংলাদেশ আওয়ামী লীগের কামাল আহমেদ মজুমদার