আসন সমঝোতা চূড়ান্ত না হওয়ায় আওয়ামী লীগের নেতৃত্বাধীন ১৪-দলীয় জোটের শরিক এবং জাতীয় পার্টিসহ অন্যান্য মিত্র দলগুলো যার যার সুবিধাজনক আসনে মনোনয়নপত্র জমা দিচ্ছে। কেউ নিজের দলের মনোনয়নে, কেউ কেউ স্বতন্ত্র প্রার্থী হিসেবেও মনোনয়নপত্র জমা দিচ্ছেন। মনোনয়নপত্র প্রত্যাহারের শেষ দিন পর্যন্ত দর-কষাকষি করার লক্ষ্যেই এই কৌশল নিয়েছে শরিকেরা। জোটের প্রধান দল আওয়ামী লীগও এতে সায় দিয়েছে। আওয়ামী লীগ, ১৪ দল ও তাদের মিত্র দলের নেতাদের সঙ্গে কথা বলে এই তথ্য জানা গেছে। সূত্রগুলো বলছে, ১০-১৫টি আসনে এখনো জটিলতা রয়ে গেছে। এ জন্য জোট ও মিত্রদের সঙ্গে আসন সমঝোতা চূড়ান্ত করা যায়নি। তবে কে কয়েকটি আসন পেতে পারে, মৌখিকভাবে সবাইকে একটা ধারণা দেওয়া হয়েছে