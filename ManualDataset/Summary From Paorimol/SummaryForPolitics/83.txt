 ২০০১ ও ২০০৮ সালের দলীয় প্রার্থীদের অধিকাংশই এবারও বিএনপির  মনোনয়ন তালিকায় রয়েছেন। গতকাল সোমবার বিকেল থেকে বিএনপি দলীয় প্রার্থীদের প্রত্যয়নপত্র দেওয়া শুরু করে। তাতে দেখা যায়, মূলত ২০০১ সালের সংসদ নির্বাচনকে ভিত্তি ধরে প্রার্থী তালিকা চূড়ান্ত করা হয়েছে। গতকাল পর্যন্ত যেসব আসনে দলীয় মনোনয়নের চিঠি দেওয়া হয়েছে, তাতে বেশির ভাগই পুরোনো মুখ। এর মধ্যে চারদলীয় জোট সরকারের সময় বিতর্কিতদের অনেকেও আছেন। গতকাল মনোনয়নের চিঠিপ্রাপ্তদের মধ্যে একাত্তরে মানবতাবিরোধী অপরাধে দণ্ডিত আবদুল আলীমের ছেলে ফয়সাল আলীমও রয়েছেন। নানান ঘটনায় বিতর্কিত আওয়ামী লীগের সাবেক সাংসদ গোলাম মাওলা রনি। তিনি গতকাল বিএনপিতে যোগ দিয়েই পটুয়াখালী-৩ আসনের মনোনয়নের চিঠি পান