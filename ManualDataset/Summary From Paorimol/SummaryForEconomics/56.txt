শেয়ারবাজার নিয়ে নতুন স্বপ্ন
২০১৮ সালটি শেয়ারবাজারের জন্য ছিল মন্দার বছর। সদ্য বিদায়ী বছরটিতে সূচক, লেনদেন, বিদেশি বিনিয়োগ, বাজার মূলধনসহ গুরুত্বপূর্ণ সব সূচকের পতন ঘটেছে। তবে ভোটের পরে শুরু হওয়া নতুন বছরটি আশা জাগাচ্ছে বিনিয়োগকারীদের মনে। গত দুই দিনে বাজারে সূচকের পাশাপাশি লেনদেনও ঊর্ধ্বমুখী। গতকাল বুধবার দিন শেষে ঢাকা স্টক এক্সচেঞ্জে (ডিএসই) লেনদেন পৌঁছেছে ৬৯৬ কোটি টাকায়, যা আগের দিনের চেয়ে ১৬৬ কোটি টাকা বেশি। গত দুই দিনে বাজারের প্রধান সূচক ডিএসইএক্স বেড়েছে ১১১ পয়েন্ট। ২০১৮ সালে শেয়ারবাজারের সব সূচক খারাপ থাকলেও ডিএসইর হাত ধরে বছরটিতে প্রায় ১ হাজার কোটি টাকার বিদেশি বিনিয়োগ দেশে এসেছে