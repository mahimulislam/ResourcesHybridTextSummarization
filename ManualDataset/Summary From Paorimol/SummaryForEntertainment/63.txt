২৮ নভেম্বর বুধবার। চঞ্চল চৌধুরী আয়নাবাজি সিনেমার একটি ছবি ফেসবুকে পোস্ট করেন। তার নিচে পড়তে থাকে ভক্তদের মন্তব্য। এক ভক্ত লেখেন, ‘একবার যদি আপনারে সামনে পাইতাম...’। প্রিয় তারকাকে একটু ছুঁয়ে দেখার ইচ্ছা সব ভক্তের মনে থাকে—এই স্বাভাবিক। সেই তারকার সঙ্গে আড্ডা দিতে কাওরান বাজার থেকে রওনা হই, গন্তব্য—স্বপ্নীল শুটিং হাউস, উত্তরা। ভেতরে ঢুকলেই যখন লাইট–ক্যামেরার দেখা মেলে, শোনা যায় সংলাপের শব্দ, তখন বুঝতে পারি, ঠিক জায়গায় এসে পড়েছি। একটি দৃশ্য শেষ করে চঞ্চল চৌধুরী ফেরেন। গায়ে সাদা স্যান্ডো গেঞ্জি। পরনে লুঙ্গি (নাটকের পোশাক)