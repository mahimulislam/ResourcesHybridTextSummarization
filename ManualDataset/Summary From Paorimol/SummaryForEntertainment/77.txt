আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদেরের উপন্যাস নিয়ে সিনেমা তৈরি হচ্ছে। এই সিনেমায় অভিনয় করতে সম্মত হয়েছেন সংস্কৃতিমন্ত্রী, বিশিষ্ট অভিনেতা আসাদুজ্জামান নূর। ছবিতে আসাদুজ্জামান নূর যে অভিনয় করছেন, এ ব্যাপারে গতকাল শনিবার রাতে রাজধানীর ওয়েস্টিন হোটেলে আয়োজিত এক অনুষ্ঠানে ধারণা দেন পরিচালক নঈম ইমতিয়াজ নেয়ামূল। আজ রোববার সকালে প্রথম আলোকে অভিনয়ের ব্যাপারটি নিশ্চিত করেছেন আসাদুজ্জামান নূর নিজেই। আসাদুজ্জামান নূরের দৃশ্যধারণের মধ্য দিয়ে শুরু হবে ‘গাঙচিল’ ছবির কাজ। ‘গাঙচিল’ সিনেমায় অভিনয় করার ব্যাপারটিকে ‘অনুরোধে ঢেঁকি গেলা’ বলছেন আসাদুজ্জামান নূর