৩০ নভেম্বর দেশের প্রেক্ষাগৃহে মুক্তি পেয়েছে তিনটি ছবি—রায়হান রাফি পরিচালিত দেশীয় ছবি দহন, যৌথভাবে ফয়সাল রদ্দি ও আসিফ ইসলাম পরিচালিত পাঠশালা এবং বাবা যাদব পরিচালিত আমদানি করা কলকাতার ছবি ভিলেন। ঢাকার বসুন্ধরা সিনেপ্লেক্স, যমুনা ব্লকবাস্টার, বলাকা, শ্যামলী, মধুমিতা, চিত্রমহল, যশোরের মণিহারসহ দেশের ৪৭টি হলে মুক্তি পেয়েছে দহন। স্টার সিনেপ্লেক্স, ব্লকবাস্টার—এই দুটি হলে পাঠশালা। সরেজমিনে কয়েকটি হলে ঘুরে ও মুঠোফোনে বিভিন্ন হলের ব্যবস্থাপক ও ছবির প্রযোজক সূত্রে জানা গেছে, দ্বিতীয় সপ্তাহে দহন না নামলেও প্রায় ২০টি হল থেকে নেমে যাবে ভিলেন। ঢাকার অভিসার, জোনাকী, আনন্দ, এশিয়া, সনিসহ দেশের ৩৭টি হলে মুক্তি পেয়েছে ভিলেন। মুক্তির পঞ্চম দিন এসে খোঁজ নিয়ে জানা গেছে, তিনটি ছবির মধ্যে দর্শক পছন্দে এগিয়ে আছে দহন