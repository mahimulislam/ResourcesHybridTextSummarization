কলকাতায় বসে কথা হচ্ছে বাংলাদেশের এক মেয়ের সঙ্গে। মুখোমুখি বসেছি দেশপ্রিয় পার্কের এক দক্ষিণ ভারতীয় রেস্তোরাঁয়। গত তিন-চার মাসে ফাগুন বউ, জয়ী, আমলকী ও কৃষ্ণকলির মতো বেশ কয়েকটি বাংলা ধারাবাহিকে অভিনয় করেছেন লাকি। বাংলাদেশ, কলকাতা আর দক্ষিণ ভারতের রেস্তোরাঁ—এসব ছাপিয়ে মেয়েটির সঙ্গে আমাদের আলাপ জমে গত মাসের মাঝামাঝিতে। বাংলাদেশের মেহেরপুরের গাংনী উপজেলার বাওট গ্রাম থেকে লাকির সেই টালিগঞ্জ পর্যন্ত পথ চলার গল্পটি থাকছে এই প্রতিবেদনে। যেভাবে শুরু
মাধ্যমটা ফেসবুক। লাকির ছোট বোনের খুব শখ ছিল অভিনয় করার। বড় বোন হিসেবে দায়িত্ব পালন করতে ফেসবুকে খুঁজছিলেন অভিনয় শেখার একটা স্কুল বা গ্রুপ