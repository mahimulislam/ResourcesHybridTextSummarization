কৃতজ্ঞতা জ্ঞাপন করে বক্তব্য দিতে গিয়ে এখন আলোচনা আর সমালোচনা— দুইয়ের শীর্ষেই আছেন ক্রিশ্চিয়ান বেল। তিনি ভাইস ছবির জন্য জিতেছেন সেরা অভিনেতা (মিউজিক্যাল/কমেডি) বিভাগে গোল্ডেন গ্লোব। ছবিটি যুক্তরাষ্ট্রের সাবেক ভাইস প্রেসিডেন্ট ডিক চেনির জীবনী অবলম্বনে নির্মিত। এই চরিত্রে অভিনয়ের জন্যই বেল জিতেছেন গ্লোব, এগিয়ে আছেন অস্কার দৌড়েও। কিন্তু ধন্যবাদ জানিয়ে দেওয়া বক্তৃতা দিতে গিয়ে পড়েছেন বিপাকে। সন্দেহ নেই, ডিক চেনি মার্কিন যুক্তরাষ্ট্রের রাজনৈতিক ইতিহাসে এক বিতর্কিত নাম। তাই মঞ্চে পুরস্কার হাতে নিয়েই বেল বলেন, ‘শয়তানকে ধন্যবাদ, সে আমাকে এই চরিত্রে অভিনয়ের অনুপ্রেরণা জুগিয়েছে