একজন ঢালিউডে দাপটের সঙ্গে আছেন দেড় দশকেরও বেশি সময়, আরেকজন চলচ্চিত্রে অভিনয় করছেন মাত্র তিন বছর। যে দুই তারকা নিয়ে কথা হচ্ছে, তাঁরা শাকিব খান ও নুসরাত ফারিয়া। এই দুই তারকা এবার একসঙ্গে নতুন একটি বিজ্ঞাপনচিত্রে কাজ করতে চুক্তিবদ্ধ হয়েছেন। নতুন এই বিজ্ঞাপনচিত্রে শাকিব খানের সঙ্গে কাজ করতে হবে শুনেই ভীষণ রোমাঞ্চিত নুসরাত ফারিয়া। মুঠোফোন সেবাদাতা প্রতিষ্ঠান বাংলালিংকের এই বিজ্ঞাপনচিত্রের শুটিং শুরু হবে শিগগিরই। আগামীকাল বৃহস্পতিবার ঢাকার একটি স্টুডিওতে বিজ্ঞাপনচিত্রের শুটিংয়ে অংশ নেবেন শাকিব খান ও নুসরাত ফারিয়া