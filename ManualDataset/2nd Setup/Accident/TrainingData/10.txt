"লালবাগে আগুন"

রাজধানীর পুরান ঢাকার লালবাগের ইসলামবাগের আলীরঘাট এলাকায় আগুন লেগেছে। বৃহস্পতিবার রাত সাড়ে ১১টার দিকে ওই এলাকার কিছু ছোট ছোট ঘরে আগুন লাগে। ফায়ার সার্ভিসের ১৩টি ইউনিট আগুন নিয়ন্ত্রণে কাজ করছে।

ফায়ার সার্ভিসের কেন্দ্রীয় নিয়ন্ত্রণ কক্ষের কর্তব্যরত অফিসার বাবুল প্রথম আলোকে বলেন, বৃহস্পতিবার রাত সাড়ে ১১টার দিকে আগুন লাগার খবর পায় ফায়ার সার্ভিস। আগুন নেভাতে কাজ করছে ১৩টি ইউনিট। তবে আগুন লাগার কারণ তাৎক্ষণিকভাবে জানাতে পারেননি ফায়ার সার্ভিসের এই কর্মকর্তা।
