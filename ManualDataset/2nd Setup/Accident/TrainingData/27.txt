"ময়মনসিংহে দুই ট্রাকের সংঘর্ষ, নিহত ১"

ময়মনসিংহের গৌরীপুর উপজেলায় দুই ট্রাকের মুখোমুখি সংঘর্ষে একজন নিহত হয়েছে। আজ শুক্রবার সকাল ছয়টার দিকে এই দুর্ঘটনা ঘটে।
গৌরীপুর থানার ভারপ্রাপ্ত কর্মকর্তা (ওসি) দেলোয়ার আহমেদ প্রথম অলোকে বলেন, গৌরীপুরের রামগোপালপুর এলাকায় কিশোরগঞ্জ-ময়মনসিংহ সড়কে দুটি ট্রাকের মধ্যে মুখোমুখি সংঘর্ষ হয়। এতে একজন নিহত হয়েছে। নিহত ব্যক্তির পরিচয় জানা যায়নি। তবে তিনি পরিবহনের শ্রমিক বলে ধারণা করা হচ্ছে।
ওসি দেলোয়ার বলেন, নিহত ব্যক্তির লাশ গৌরীপুর থানায় আছে। ট্রাক দুটি ঘটনাস্থলে রয়েছে।

