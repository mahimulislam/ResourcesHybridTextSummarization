গত ২৯ জুলাই বিমানবন্দর সড়কে জাবালে নূর পরিবহনের বাসের চাপায় রমিজ উদ্দিন কলেজের আহত শিক্ষার্থী তৃষ্ণা রানি দাস এভাবেই     ঘটনার মুহূর্তের বর্ণনা দেয় প্রথম আলোর কাছে
ওই ঘটনায় দুই শিক্ষার্থী নিহত ও ১২ জন আহত হয়
এখনো ছয়জন সিএমএইচে চিকিৎসাধীন রয়েছে
হাসপাতাল থেকে ছাড়া পাওয়া দ্বাদশ শ্রেণির শিক্ষার্থী সোহেল রানা ডান হাতের দুই আঙুলে আঘাত পেয়েছে
আহত শিক্ষার্থীদের অভিভাবকেরা তাঁদের সন্তানদের জীবন বিপন্নকারী বাসচালকের দৃষ্টান্তমূলক শাস্তি দাবি করেছেন
তাঁরা বললেন, এমন শাস্তি দিতে হবে, যাতে আর কোনো চালক পাল্লা দিয়ে বাস চালানোর সাহস না দেখান
