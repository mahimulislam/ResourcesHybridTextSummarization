চলচ্চিত্র অভিনেতা বাপ্পী চৌধুরী মহাখালী ফ্লাইওভার হয়ে যাচ্ছিলেন বনানী। ফ্লাইওভারের ওপর জটলা দেখে গাড়ি থামান। 
দেখেন রাস্তায় আহত হয়ে পড়ে আছেন এক নারী। মাথা থেকে রক্ত পড়ছে।
তখন সত্যিকারের নায়কের মতো এগিয়ে আসেন বাপ্পী চৌধুরী। নিজের গাড়িতে তুলে নেন সেই নারীকে। তাঁকে সহযোগিতা করেন উপস্থিত যমুনা টিভির নিউজ এডিটর মাহমুদুল হাসান।
 ওই নারীকে নিয়ে যাওয়া হয় ঢাকা ক্যান্টনমেন্ট কুর্মিটোলা হাসপাতালে।
