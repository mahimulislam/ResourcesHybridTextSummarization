ঈদের ছুটি কাটিয়ে কাজে যোগ দিতে এসে রাজধানীর কুড়িল বিশ্বরোড এলাকায় ট্রেনের ধাক্কায় নিহত হয়েছেন মো. ফারুক (২৬) নামের এক যুবক।
আজ শনিবার সকাল নয়টার দিকে ঘটনাটি ঘটে। 
রেলওয়ে পুলিশ উপপরিদর্শক (এসআই) রবিউল ইসলাম জানান, আজ সকালে কুড়িল বিশ্বরোডে ট্রেন লাইন পার হওয়ার সময় কমলাপুরগামী একতা এক্সপ্রেসের ধাক্কায় ঘটনাস্থলে মারা যান ফারুক। 
পরে তাঁর মৃতদেহ উদ্ধার করে ময়নাতদন্তের জন্য ঢাকা মেডিকেল কলেজের মর্গে পাঠানো হয়। 
