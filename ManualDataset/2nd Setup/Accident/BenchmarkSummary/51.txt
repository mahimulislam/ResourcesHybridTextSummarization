কুমিল্লার দাউদকান্দি উপজেলায় যাত্রীবাহী বাস দুর্ঘটনায় চারজন নিহত এবং কমপক্ষে ১৫ জন আহত হয়েছে।

উপজেলার সিংগুলাদীঘির পাড় এলাকায় ঢাকা-চট্টগ্রাম মহাসড়কে গতকাল রোববার দিবাগত রাত দেড়টার দিকে এ দুর্ঘটনা ঘটে।

হাইওয়ে পুলিশ ও স্থানীয় লোকজন জানান, ঢাকা থেকে চট্টগ্রামগামী সৌদিয়া পরিবহনের যাত্রীবাহী বাসটি দাউদকান্দির সিংগুলাদীঘির পাড়ে পৌঁছালে চালক নিয়ন্ত্রণ হারান।

গাড়িটি তখন মহাসড়কের পাশে একটি গাছের সঙ্গে ধাক্কা লেগে আটকে যায়।

