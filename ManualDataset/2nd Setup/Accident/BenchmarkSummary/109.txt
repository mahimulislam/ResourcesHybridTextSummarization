যশোর সদর উপজেলার রাজাপুরে সড়ক দুর্ঘটনায় সুমন (২২) ও সবুজ (১৯) নামে দুই বন্ধুর মৃত্যু হয়েছে। 
সোমবার রাত ১০টার দিকে সদর উপজেলার খাজুরা কলেজ-রাজাপুর সড়কের রাজাপুর ডাঙ্গাবয়রা মাঠে এ দুর্ঘটনা ঘটে।
নিহতরা হলেন- মোটরসাইকেলের চালক সদরের ইছালী মথুরাপুর গ্রামের ফুল মিয়ার ছেলে সুমন (২২) ও আরোহী একই গ্রামের কুরবান আলীর ছেলে যশোর সরকারি সিটি কলেজের সমাজ বিজ্ঞান বিভাগের দ্বিতীয় বর্ষের ছাত্র সবুজ হোসেন (১৯)।
তারা রাজাপুর মাঠের ডাঙ্গাবয়রা নামক এলাকায় পৌঁছালে সড়কের বাকে নিয়ন্ত্রণ হারিয়ে মোটরসাইকেলটি সজোরে একটি খেঁজুর গাছের সঙ্গে ধাক্কা লাগে। 