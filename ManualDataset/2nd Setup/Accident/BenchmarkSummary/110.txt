ভারতের রাজস্থানে ভয়াবহ সড়ক দুর্ঘটনার ঘটনা ঘটেছে। ট্রাক ও গাড়ির সংঘর্ষে নবদম্পতিসহ ১১ জন প্রাণ হারিয়েছেন। 
এছাড়া গুরুতর আহত হয়েছেন ৩ জন। 
মৃতদের মধ্যে রয়েছেন ৬ জন নারী, চার জন পুরুষ এবং একটি শিশু। 
আজ শনিবার রাজস্থানের যোধপুরে এই দুর্ঘটনা ঘটেছে।
দেশটির স্থানীয় সংবাদমাধ্যম সূত্রে জানা যায়, যোধপুরের শেরগড় এলাকার কাছে বালোত্রা-ফালোদি মেগা হাইওয়ের ওপর সংঘর্ষ হয়েছে একটি ট্রাক ও একটি জিপের।
হাইওয়ের ওপর আচমকাই উল্টো দিক থেকে আসা একটি ট্রাক সজোরে ধাক্কা মারে ওই গাড়িতে। 
ঘটনাস্থলেই মৃত্যু হয় নবদম্পতিসহ ১১ জনের। 
মন্দিরে যাওয়ার পথেই ঘটে মর্মান্তিক দুর্ঘটনা।