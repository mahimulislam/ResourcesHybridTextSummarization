রাজধানীর কাজীপাড়ায় বাসের চাপায় এক স্কুলছাত্রী নিহত হয়েছে। 
আজ মঙ্গলবার বেলা সোয়া একটার দিকে শেওড়াপাড়া ও কাজীপাড়ার মাঝামাঝি লাইফ এইড হাসপাতালের সামনে এই দুর্ঘটনা ঘটে।
ট্রাফিক পুলিশ ও স্থানীয়দের সূত্রে জানা গেছে, দুপুরে রাস্তা পার হওয়ার সময় মিরপুর ১০ নম্বর থেকে কাজীপাড়ার দিকে যাওয়ার সময় তেঁতুলিয়া পরিবহনের একটি বাসের চাপায় ঘটনাস্থলেই মেয়েটি মারা যায়। 
এদিকে মিরপুর গার্লস আইডিয়াল ল্যাবরেটরি ইনস্টিটিউটের প্রধান শিক্ষক ওসমান গণি বলেন, তিশা তাঁর বিদ্যালয়ের ছাত্রী ছিল। 
এ ঘটনার প্রতিবাদে তাঁরা কর্মসূচি দেবেন।