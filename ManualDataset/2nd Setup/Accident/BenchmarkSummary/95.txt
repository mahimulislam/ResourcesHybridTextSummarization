গাজীপুরে ট্রেনের ধাক্কায় নিহত হয়েছে অজ্ঞাতনামা এক কিশোর। 
আজ বৃহস্পতিবার সকাল ১০টায় গাজীপুর সিটি করপোরেশনের পুবাইল রেলস্টেশন এলাকা থেকে তার লাশ উদ্ধার করা হয়।
নরসিংদী রেলওয়ে পুলিশ ফাঁড়ির দায়িত্বরত উপপরিদর্শক (এসআই) মো. আনোয়ারুল ইসলাম জানান, আজ সকালে পুবাইল রেলস্টেশনের আউটার সিগন্যালের কাছে ঢাকা-চট্টগ্রাম রেললাইনের পাশে মৃতদেহটি পড়ে থাকতে দেখে স্থানীয় লোকজন পুলিশকে খবর দেয়।
 পরে সকাল ১০টার সময় ঘটনাস্থল এসে লাশ উদ্ধার করে পুলিশ। 
