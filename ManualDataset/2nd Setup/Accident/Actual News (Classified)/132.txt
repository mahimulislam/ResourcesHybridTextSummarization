"মদের নেশা ছাড়বেন অ্যান হ্যাথাওয়ে"

বেশ সাহসী ঘোষণা দিলেন হলিউড অভিনেত্রী অ্যান হ্যাথাওয়ে। আগামী ২০ বছর কোনো ধরনের নেশাজাতীয় পানীয় ছোঁবেন না এই অভিনেত্রী। একটি অনুষ্ঠানে এ ঘোষণা দিলেন তিনি।

গত মঙ্গলবার প্রচারিত হয়েছে বহুল জনপ্রিয় অনুষ্ঠান ‘দ্য এলেন ডিজেনারস শো’। তাঁর নতুন ছবি সেরিনিটির প্রচারে সেখানে গিয়েছিলেন তিনি। ওই অনুষ্ঠানেই তিনি স্বীকার করেছেন, গত অক্টোবর মাস থেকে অ্যালকোহল ছেড়েছেন তিনি। হ্যাথাওয়ে সিদ্ধান্ত নিয়েছেন, তাঁর ছেলে অন্তত ১৮ বছর বয়স না হওয়া পর্যন্ত এর থেকে দূরে থাকবেন। তাঁর ছেলে জনাথনের এখন বয়স দুই বছর। তিনি ব্যাখ্যা করে বলেন মদ্য পান মাতৃত্বের ওপর কী প্রভাব বিস্তার করে, সে বিষয়টি। হ্যাথাওয়ে বলেন, ‘আমি অ্যালকোহল পান করা বন্ধ করে দিয়েছি। কারণ, আমার সঙ্গেই আমার ছেলে থাকে। আমি এটা পছন্দ করি না যে আমি পান করব আর আমার সঙ্গে এভাবেই ছেলে বড় হবে। আর ওর তো প্রতি সকালে উঠেই আমাকে চাই।’

হ্যাথাওয়ে আরও বলেন, ‘আমি ওকে একদিন স্কুলে নিয়ে গিয়েছিলাম। কিন্তু আমি ওকে ফেলে দিই। যদিও আমি গাড়ি চালাচ্ছিলাম না। আমি এভাবে ওকে ভালোবাসতে চাই না।’

এ ছাড়া অ্যালকোহল সেবন করা কীভাবে তাঁর কাজের ওপর প্রভাব ফেলেছিল, তাও বলেন সে অনুষ্ঠানে। অ্যান হ্যাথাওয়ে ২০১২ সালে স্বামী অ্যাডাম শুলম্যানের সঙ্গে বিয়ের পিঁড়িতে বসেন। চার বছর পর তাঁদের ছেলে জনাথনের জন্ম হয়। হ্যাথাওয়েকে দেখা যাবে সেরিনিটি সিনেমায়। এ ছাড়া হাতে আছে ১৯৮৮ সালের সিনেমা ডার্টি রোটেন স্কাউন্ড্রেলস–এর রিমেক দ্য হাসল, দ্য লাস্ট থিং হি ওয়ান্টেড ও ড্রাই রান ছবিতে।
