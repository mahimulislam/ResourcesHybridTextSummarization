ওমরাহ শেষে ফেরার পথে সড়ক দুর্ঘটনা, ৩ বাংলাদেশি নিহত

সৌদি আরবের মদিনায় সড়ক দুর্ঘটনায় তিন প্রবাসী বাংলাদেশি নিহত হয়েছেন। দুর্ঘটনায় আহত হয়েছেন আরো দুইজন।

গতকাল সোমবার (২৪ ফেব্রুয়ারি) স্থানীয় সময় সন্ধ্যায় এ দুর্ঘটনা ঘটে। আহতদের উদ্ধার করে দেশটির মদিনা আলদার হাসপাতালে ভর্তি করা হয়েছে।

নিহতরা হলেন চট্টগ্রামের রায়হান, তাঁর স্ত্রী ও ভাতিজী। আহতরা হলেন নিহত রায়হানের ছেলে ও ইকবাল নামের এক মদিনা প্রবাসী ব্যবসায়ী।

জানা গেছে, পবিত্র মক্কা থেকে ওমরাহ পালন শেষে মদিনায় ফিরছিলেন হতাহতরা। পথে দুর্ঘটনার কবলে পড়েন তাঁরা। মরুভূমির বালু ঝড়ের কারণে তাদেরকে বহনকারী গাড়িটি দুর্ঘটনার কবলে পড়ে বলে জানিয়েছে স্থানীয় প্রশাসন। 