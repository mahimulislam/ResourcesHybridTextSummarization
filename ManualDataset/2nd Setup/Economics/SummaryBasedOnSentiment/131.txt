বললেন, ‘এই স্লোগানের মূল উদ্দেশ্য দেশে বিচারহীনতার যে সংস্কৃতি চালু রয়েছে, বছরের পর বছর যেসব সমস্যা অমীমাংসিত, দুর্নীতি, মানুষের মুক্তি এবং পৃথিবীতে বাংলাদেশ যেন মাথা উঁচু করে দাঁড়ায়, তা-ই বলার চেষ্টা করা।’
নতুন এই স্লোগানে স্বদেশভূমি পাহারার কথা যেমন উপস্থিত, তেমনি উপস্থিত মা, মাটি আর পতাকার ঘ্রাণ, সাগর-রুনির খুনের বিচারসহ দেশে বিদ্যমান সব অনিয়মের বিরুদ্ধে তীব্র প্রতিবাদ।
যে গানে দেশ ও সমাজ পরিবর্তনের আকাঙ্ক্ষা থাকে, যে গানে প্রতিবাদ থাকে, স্বদেশপ্রেমের তেজস্বী স্বর থাকে, সেটাকেই রনি নাম দিয়েছেন স্লোগান।
এর আগে শহীদ মিনারের সুরক্ষা ও শ্রদ্ধাবোধের কথা মনে করিয়ে দিতে গেল বছর প্রকাশ পায় তাঁর প্রথম স্লোগান ‘বিদ্বেষী’।
প্রশংসিত সেই স্লোগানের সূত্র ধরে এবার স্লোগান সিরিজের দ্বিতীয় পরিবেশনা প্রকাশিত হয়েছে শিল্পীর নিজের ইউটিউবে।
