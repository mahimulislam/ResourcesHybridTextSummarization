সাইফ আলী খান–কন্যা প্রথম সিনেমা করার পর এখন বলিউডের নেক নজরে। 
এর মধ্যেই খবর এল, বাঘি থ্রি সিনেমার নায়িকা হওয়ার প্রস্তাব পেয়েছেন এই তরুণ অভিনেত্রী। 
সাজিদ নাদিয়াদওয়ালার ‘বাঘি’ সিরিজের প্রতিটি সিনেমাই জনপ্রিয়। 
যদিও সারা এখন ব্যস্ত সিম্বা সিনেমার প্রচারে। বাঘি থ্রি সিনেমায় অভিনয় করবেন কি করবেন না, সে বিষয়ে এখনো কিছুই বলেননি। 
তবে করণ জোহরের পরে সাজিদ নাদিয়াদওয়ালার মতো প্রযোজকের কাছ থেকে প্রস্তাব পাওয়া সারার ক্যারিয়ারের রাস্তাকে আরও সহজ করে দিল।