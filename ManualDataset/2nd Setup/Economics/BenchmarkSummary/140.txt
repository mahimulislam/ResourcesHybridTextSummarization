আবার গান নিয়ে ব্যস্ত হয়েছেন শায়ান চৌধুরী অর্ণব। অনেক দিন পর মঞ্চে গান করবেন। জানা গেছে, আগামী ১ মার্চ রাজধানীর কৃষিবিদ ইনস্টিটিউশন বাংলাদেশ (কেআইবি) মিলনায়তনে আয়োজন করা হয়েছে ‘অর্ণব আনপ্লাগড ২০১৯’ কনসার্ট। এখানে অ্যাকুস্টিক বাদ্যযন্ত্রের সঙ্গে নিজের জনপ্রিয় গানগুলো শোনাবেন অর্ণব।
অর্ণব অনেক দিন ভারতের পশ্চিমবঙ্গের শান্তিনিকেতনে থেকেছেন। গান নিয়ে নিরীক্ষাধর্মী কাজ করেছেন সেখানে।
জানা গেছে, ‘অর্ণব আনপ্লাগড ২০১৯’ কনসার্টের টিকিটের দাম ৭৫০ ও ১ হাজার টাকা।
এদিকে সুস্মিতা আনিসের গাওয়া দুটি নজরুলসংগীতের যন্ত্রাণুষঙ্গ পরিচালনা করেছেন অর্ণব।
