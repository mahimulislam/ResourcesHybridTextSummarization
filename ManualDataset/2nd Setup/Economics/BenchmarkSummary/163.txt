চাকরি দেবেন বলে টাকা নিয়েছিলেন, এখন আর চিনতে পারছেন না। 
 গুরুতর এই অভিযোগ যুব ও ক্রীড়া উপমন্ত্রী আরিফ খান জয়ের বিরুদ্ধে।
গত ৩০ অক্টোবর থেকে টানা তিন দিন আরিফ খানের নির্বাচনী এলাকা নেত্রকোনা সদর ও বারহাট্টার অন্তত ২৫ জনের সঙ্গে কথা হয় প্রথম আলোর। 
এই অভিযোগের ব্যাপারে উপমন্ত্রী কী বলেন, তা জানতে প্রথম আলোর পক্ষ থেকে অন্তত ১০ বার তাঁর মুঠোফোনে ফোন করা হয়। 
তিনি ধরেননি। 
তাঁর মুঠোফোনে খুদে বার্তাও পাঠানো হয়।
 তবু তিনি সাড়া দেননি।
নেত্রকোনার বারহাট্টা উপজেলা যুবলীগের সাবেক যুগ্ম আহ্বায়ক শাহীনুর রহমানের সঙ্গে কথা হচ্ছিল বারহাট্টা স্টেশন রোডে তাঁর এক কক্ষের রাজনৈতিক কার্যালয়ে বসে। 
তাঁর দাবি, বছর তিনেক আগে পরিবার কল্যাণ পরিদর্শিকা পদে স্ত্রীর চাকরির জন্য তিনি উপমন্ত্রী আরিফ খানের প্রতিনিধি চন্দন সরকারের কাছে প্রথম দফায় ৪ লাখ ৩৫ হাজার টাকা দেন। 
পরে ব্যাংকে জমা দেন আরও ১ লাখ ৪৭ হাজার টাকা। স্ত্রীর চাকরি হয়নি। টাকাও ফেরত পাননি। 
শাহীনুরের সঙ্গে কথা বলার সময় একে একে সেখানে জড়ো হন অনেকেই। 
 তাঁরা বলেন, বছর তিনেক আগে নৈশপ্রহরী কাম দপ্তরি নিয়োগের জন্য এলাকায় স্কুলপ্রতি ১০-১২ জনের সাক্ষাৎকার নেওয়া হয়। 
চূড়ান্ত পর্যায়ে স্কুলপ্রতি তিনজন মনোনীত হন। 
এই তিনজনের মধ্য থেকে একজনকে উপমন্ত্রীর অনানুষ্ঠানিক পত্রের পরিপ্রেক্ষিতে চাকরি দেওয়ার কথা।
 নিয়োগটি পরে স্থগিত হয়ে যায়। 
কারও চাকরি হয়নি। 
কেউ টাকাও ফেরত পাননি। 
ভুক্তভোগীদের অভিযোগ, দপ্তরি নিয়োগ বাবদ টাকা তুলেছেন শেখেরটেক সরকারি প্রাথমিক বিদ্যালয়ের সহকারী শিক্ষক কামালউদ্দীন চাম্পা।
এই নিয়োগ-প্রক্রিয়ায় উপমন্ত্রীর প্রতিনিধি ছিলেন। 
তবে টাকাপয়সা ছুঁয়েও দেখেননি। 
সব মিথ্যা কথা।
চাকরি পাইয়ে দেওয়ার নাম করে টাকা নেওয়ার অভিযোগ আছে আরিফ খানের ভাই নূর খান মিঠুর বিরুদ্ধেও। 
স্থানীয় চন্দ্রনাথ কলেজে ডিগ্রি কোর্স চালুর পর শিক্ষকপ্রতি তিনি কমপক্ষে পাঁচ লাখ টাকা করে নিয়েছেন বলে অভিযোগ আছে। 
বেপরোয়া উপমন্ত্রী ও তাঁর ভাইয়েরা
২০১৪ সাল থেকে আরিফ খানের বিরুদ্ধে অন্তত ছয়টি ঘটনার কথা জানা যায়।
উপমন্ত্রীর ভাইদের বিরুদ্ধে পল্লী বিদ্যুৎ সমিতিতে আধিপত্য বিস্তারের অভিযোগও আছে। 
২০১৭-১৮ অর্থবছরের জন্য খেলাধুলা পরিচালনা ও মাঠ সংস্কারের জন্য এবং প্রশংসাযোগ্য ও কৃতিত্বপূর্ণ অবদানের জন্য বঙ্গবন্ধু ক্রীড়াসেবী কল্যাণ ফাউন্ডেশন থেকে সাবেক খেলোয়াড়দের অনুদানের টাকা বরাদ্দ করে সরকারের যুব ও ক্রীড়া মন্ত্রণালয়। 
আবেদনপত্র যাচাই-বাছাইয়ের দায়িত্ব দেওয়া হয়েছিল নেত্রকোনা জেলা প্রশাসকের নেতৃত্বে সাত সদস্যের একটি কমিটিকে।

