নেতারা এবার শেয়ারবাজারে
শেয়ারবাজারের দুই কেলেঙ্কারিই ছিল আওয়ামী লীগের দুই আমলে। 
সাধারণ অনেক বিনিয়োগকারী এখনো বিপুল পরিমাণ লোকসান কাটিয়ে উঠতে পারেনি। 
অনেকে গত কয়েক বছরে নানাভাবে বিপুল আয় ও সম্পদ অর্জন করেছেন। 
এই সমস্ত অর্থের বড় অংশই গেছে শেয়ারবাজার ও সঞ্চয়পত্রে। 
বিশ্লেষকেরা বলছেন, এ কারণে সরকার উদ্যোগ নিয়েও সঞ্চয়পত্রের সুদ হার কমাতে পারেনি। শেয়ারবাজারের কেলেঙ্কারির সঙ্গে জড়িতদের বিরুদ্ধেও ব্যবস্থা নেওয়া যায়নি।
এইচ এম এরশাদ, খন্দকার মোশাররফ হোসেন, সালমান এফ রহমান, মির্জা আব্বাস, শাহরিয়ার আলম, বি এইচ হারুন, রুহুল আমিন হাওলাদার, হাজি মো. সেলিমএইচ এম এরশাদ, খন্দকার মোশাররফ হোসেন, সালমান এফ রহমান, মির্জা আব্বাস, শাহরিয়ার আলম, বি এইচ হারুন, রুহুল আমিন হাওলাদার, হাজি মো. সেলিম
হলফনামায় দেখা যায়, আওয়ামী লীগ থেকে ঢাকা-১ আসনে মনোনয়ন পাওয়া বেক্সিমকো গ্রুপের ভাইস চেয়ারম্যান সালমান এফ রহমানের শেয়ারবাজারে তালিকাভুক্ত ও তালিকাভুক্ত নয়—এমন সব কোম্পানিতে বিনিয়োগ রয়েছে ২৫০ কোটি ৮৪ লাখ টাকা। 
তাঁর নগদ টাকা ২ কোটি ১০ লাখ এবং ব্যাংক ও আর্থিক প্রতিষ্ঠানে জমা আছে ২ কোটি ৮৬ লাখ ৭০ হাজার টাকা। 
শেয়ারবাজারের দুই কেলেঙ্কারির সময়েই তাঁর বিরুদ্ধে অভিযোগ উঠেছিল।
ঢাকা-১০ আসনে মনোনয়ন পাওয়া শেখ ফজলে নূর তাপসের শেয়ারবাজারে বিনিয়োগ ৪৩ কোটি ২৭ লাখ ৫৫ হাজার টাকা এবং সঞ্চয়পত্র বা স্থায়ী আমানতে বিনিয়োগ ৪৩ কোটি ২০ লাখ টাকা।
 শেয়ারবাজার থেকে তাঁর আয় ৮ কোটি ১০ লাখ টাকা। 
তাঁর নগদ আছে ৬ কোটি টাকার বেশি এবং ব্যাংক ও আর্থিক প্রতিষ্ঠানে জমা টাকা ৯ কোটি ৭৮ লাখ টাকা। 
২০১৪ সালে ফজলে নূরের শেয়ারবাজারে বিনিয়োগ ছিল ৩২ কোটি ১৪ লাখ টাকার এবং স্ত্রীসহ দুজনের সঞ্চয়পত্র ছিল ৩ কোটি ৬৩ লাখ টাকার।
পররাষ্ট্র প্রতিমন্ত্রী শাহরিয়ার আলম, তাঁর স্ত্রী ও নির্ভরশীল পুত্রের নামে শেয়ারবাজারে তালিকাভুক্ত বা তালিকাভুক্ত নয়—এমন কোম্পানিতে ৬৩ কোটি টাকা বিনিয়োগ রয়েছে।
 তিনজনের ৯ কোটি ৭০ লাখ টাকা রয়েছে ব্যাংকে ও নগদে। ২০১৩ সালে শাহরিয়ার আলমের শেয়ারবাজারে কোনো বিনিয়োগ ছিল না।
মাদারীপুর-১ থেকে মনোনয়ন পাওয়া নূর-ই-আলম চৌধুরী এবং তাঁর স্ত্রীর একটি ব্যাংক ও একটি প্রতিষ্ঠানে বিনিয়োগ আছে ৩৭ কোটি টাকা। 
২০১৩ সালে শেয়ারবাজারে অতালিকাভুক্ত কোম্পানিতে তাঁদের বিনিয়োগ ছিল ২১ কোটি টাকা।
ঢাকা-১১ আসনে মনোনয়ন পাওয়া এ কে এম রহমত উল্লাহ ও তাঁর স্ত্রীর শেয়ারবাজারে বিনিয়োগ প্রায় ২৪ কোটি টাকা। 
২০১৩ সালে তাঁর নিজের নামে ছিল ৯ কোটি ৫৬ লাখ টাকা ও স্ত্রীর নামে ২ কোটি ৯০ লাখ টাকার শেয়ার।
জামালপুর-৩ আসনে মনোনয়ন পাওয়া বস্ত্র ও পাট প্রতিমন্ত্রী মির্জা আজম ও তাঁর স্ত্রীর শেয়ারবাজারে বিনিয়োগ রয়েছে ৪ কোটি ৯২ লাখ টাকা। 
২০১৩ সালের তুলনায় তাঁদের বিনিয়োগ তেমন বাড়েনি।
স্থানীয় সরকার, পল্লী উন্নয়ন ও সমবায়মন্ত্রী খন্দকার মোশাররফ হোসেনের মোট আয়ের মধ্যে শেয়ারবাজার থেকেই বেশি, ৬৬ কোটি ২২ লাখ টাকা। 
২০১৩ সালে শেয়ারবাজারে তাঁর কোনো বিনিয়োগ ছিল না।
পরিকল্পনামন্ত্রী আ হ ম মুস্তফা কামালের শেয়ারবাজারে তালিকাভুক্ত বা তালিকাভুক্ত নয়—এমন বিনিয়োগ ৭ কোটি ৪৮ লাখ টাকা। 
সাবের হোসেন চৌধুরী ও তাঁর স্ত্রীর ১৩ কোটি টাকার বিনিয়োগ রয়েছে শেয়ারবাজারে তালিকাভুক্ত বা তালিকাভুক্ত নয় এমন কোম্পানিতে। 
কৃষিমন্ত্রী মতিয়া চৌধুরীর শেয়ারবাজারে ৬ কোটি ২৫ লাখ এবং সঞ্চয়পত্র ও স্থায়ী আমানত রয়েছে ১ কোটি ৫ লাখ টাকার।
সাবেক স্বাস্থ্যমন্ত্রী আ হ ম রুহুল হক ও তাঁর স্ত্রীর শেয়ারবাজারে ৩ কোটি ৬০ লাখ ও সঞ্চয়পত্রে ৪ কোটি ৫০ লাখ টাকার মতো বিনিয়োগ রয়েছে। ঢাকা-১২ আসনের প্রার্থী হাজি মো. সেলিম ও তাঁর স্ত্রীর শেয়ারবাজারে বিনিয়োগ ৬২ কোটি ৭২ লাখ টাকা।
বিএনপির স্থায়ী কমিটির সদস্য মির্জা আব্বাসের (ঢাকা-৮) নামে শেয়ারবাজারে বিনিয়োগ ২৯ কোটি ৩৯ লাখ ৪৩ হাজার ৪৮৫ টাকা। 
এ ছাড়া তাঁর স্ত্রী আফরোজা আব্বাসের নামে শেয়ারবাজারে ১০ কোটি ৪ লাখ টাকা ও সঞ্চয়পত্রে রয়েছে ২ কোটি ১১ লাখ টাকার বিনিয়োগ। 
স্থায়ী কমিটির আরেক সদস্য চট্টগ্রাম-১১ আসনের প্রার্থী আমীর খসরু মাহমুদ চৌধুরীর শেয়ারবাজারে বিনিয়োগ ১ কোটি ৯৭ লাখ ৪৩ হাজার টাকা, সঞ্চয়পত্র আছে ১ কোটি ৫৬ লাখ টাকার ও ব্যাংকের আছে ১০ লাখ ৪৫ হাজার টাকা।
শেয়ারবাজারে চট্টগ্রাম-৮ আসনের প্রার্থী সাবেক পররাষ্ট্রমন্ত্রী এম মোরশেদ খানের বিনিয়োগ আছে ৩৯ কোটি ৬৯ লাখ ৭৪ হাজার ১২৯ টাকা। আর হাতে নগদ রয়েছে আড়াই কোটি টাকা এবং ব্যাংকে জমা আছে ৩৩ লাখ ৫৬ হাজার টাকা।
ঢকা-৪ আসন থেকে প্রার্থী হতে চাওয়া বিএনপির সাবেক সাংসদ সালাহ উদ্দিন আহমেদের শেয়ারবাজারে বিনিয়োগ ১ কোটি ১৮ লাখ টাকা আর ব্যাংক হিসাবে জমা রয়েছে ৩৮ লাখ ৪৫ হাজার টাকা।
জাতীয় পার্টির চেয়ারম্যান হুসেইন মুহম্মদ এরশাদের শেয়ারবাজারে বিনিয়োগ রয়েছে ৪৪ কোটি টাকা। 
এরশাদের হাতে নগদ রয়েছে ২৮ লাখ ৫৩ হাজার ৯৯৮ টাকা, তাঁর স্ত্রী রওশন এরশাদের হাতে নগদ রয়েছে ২৬ কোটি ২০ লাখ ২৯ হাজার ২৩৩ টাকা।
জাতীয় পার্টির সদ্য অপসারিত মহাসচিব রুহুল আমিন হাওলাদারের নিজের নামে ৭ কোটি ৭০ লাখ ও স্ত্রীর নামে ১ কোটি ৬৫ লাখ টাকা শেয়ারবাজারে বিনিয়োগ দেখিয়েছেন। 
সঞ্চয়পত্রে তাঁর নিজের নামে বিনিয়োগ ৫ কোটি টাকা।
 ১৩ কোটি টাকা নগদ রয়েছে তাঁর। 
 সঞ্চয়পত্রে কোনো বিনিয়োগ ছিল না।
সঞ্চয়পত্র বিষয়ে আহসান মনসুর বলেন, সরকার গরিবের কথা বললেও সঞ্চয়পত্রের উচ্চ সুদের সুবিধাভোগী রাজনীতিবিদ ও সরকারি কর্মচারীরা। 
এবারের হলফনামায় অন্তত রাজনীতিবিদদেরটা জানা গেল। 
এ জন্যই সঞ্চয়পত্রের সুদের হারকে যৌক্তিক পর্যায়ে নামিয়ে আনা হয় না।