বাংলাদেশ ব্যাংকের রিজার্ভ থেকে চুরি হওয়া অর্থ ফেরত পাওয়ার সম্ভাবনা কম বলে ওয়াশিংটন পোস্ট-এর এক প্রতিবেদনে উল্লেখ করা হয়েছে
 প্রতিবেদনটিতে বলা হয়েছে, অভিযোগ আছে, উত্তর কোরিয়ার হ্যাকাররা বাংলাদেশ ব্যাংকের রিজার্ভের ৮ কোটি ১০ লাখ ডলার হ্যাক করেছে
 কিন্তু ফেডারেল রিজার্ভ ও বাংলাদেশ ব্যাংক সরাসরি উত্তর কোরিয়ার বিরুদ্ধে ব্যবস্থা নিচ্ছে না
 এই টাকা ফেরত পাওয়ার সম্ভাবনা কম
 এদিকে চুরি যাওয়া অর্থ ফিলিপাইন থেকে ফিরিয়ে আনতে গত বৃহস্পতিবার নিউইয়র্কের আদালতে মামলা করেছে বাংলাদেশ ব্যাংক
 এই অর্থ উদ্ধারে যুক্তরাষ্ট্রের কেন্দ্রীয় ব্যাংক ফেডারেল রিজার্ভ বাংলাদেশ ব্যাংককে সহায়তা করছে
 ২০১৬ সালে চুরি হওয়া অর্থের বড় অংশই গেছে ফিলিপাইনে
 বাংলাদেশ ব্যাংকের রিজার্ভ হ্যাকিংয়ের এই ঘটনা বিশ্বে অন্যতম বৃহৎ ব্যাংক জালিয়াতির ঘটনা হিসেবে বহুল আলোচিত
 অর্থ উদ্ধার করা একটি বড় চ্যালেঞ্জ হয়ে দাঁড়িয়েছে