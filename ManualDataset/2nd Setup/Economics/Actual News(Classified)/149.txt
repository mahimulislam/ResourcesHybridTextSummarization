গ্রন্থগত বিদ্যা আর ATM মেশিনে ধন, নহে বিদ্যা নহে ধন হলে প্রয়োজন

মানবজীবনে বিদ্যা আর ধন দুটোই খুব প্রয়োজন। এবং এই দুটি জিনিস অর্জন অনেক কষ্টসাধ্য। শুধু অর্জন করার মধ্যেই এর উদ্দেশ্য সীমিত নয়। বিদ্যা কাজে লাগাতে না পারলে সে বিদ্যা হয়ে পড়ে অকার্যকর। আবার ধন-সম্পদ সঠিক সময়ে পাওয়া না গেলেও সেই ধন-সম্পদের কোনো লাভ নেই।

যেমন বর্তমানে পরীক্ষার আগেই প্রশ্নপত্র পাওয়ার একটা ট্রেন্ড চালু হয়েছে। যার মাধ্যমে শিক্ষার্থীরা আজেবাজে সব চ্যাপ্টার না পড়ে নির্দিষ্ট কিছু চ্যাপ্টার পড়তে পারছে। কিন্তু এর মধ্যে সেই প্রশ্ন পাওয়ার সময়টা খুব গুরুত্বপূর্ণ। এই প্রশ্ন পরীক্ষার পরে বা পরীক্ষা আরম্ভের খানিক আগে পেয়ে তো লাভ নেই। সেই প্রশ্ন বা বিদ্যা আর কাজে লাগবে না।  এ ছাড়া বর্তমানে টাকা তুলতে গেলে এটিএম বুথে কার্ড আটকে যাওয়ার ঘটনা হরহামেশাই চলছে। আবার অনেক সময় দেখা যায় মেশিন ‘আউট অফ সার্ভিস’। হয়তো গভীর রাতে আপনার টাকা লাগছে কোনো জরুরি কাজে, কিন্তু এটিএম বুথে গিয়ে দেখলেন, হয় বুথে টাকা নেই বা আপনার কার্ড মেশিনে আটকে গেছে। আপনার ব্যাংকভর্তি টাকা থেকে আর কী-ইবা লাভ হলো।

গ্রন্থগত বিদ্যা আর অঞগ মেশিনে ধন জীবনের প্রয়োজনীয় সময় ব্যবহার না হলে এগুলো কোনো সম্পদই নয়।

 