বেলায়াত হোসেন মামুন বলেন, ৪২ মিনিটের এই প্রামাণ্য চলচ্চিত্রে জাতীয় অধ্যাপক মুস্তাফা নূরউল ইসলামের জীবনের ইতিহাস তুলে ধরতে গিয়ে বাংলাদেশের ‘বাংলাদেশ’ হয়ে ওঠার সময়কে ধারণ করা হয়েছে।
আজ বুধবার বিকেল চারটায় বাংলাদেশ শিল্পকলা একাডেমির জাতীয় চিত্রশালা মিলনায়তনে বাংলাদেশ স্বল্পদৈর্ঘ্য কাহিনি ও প্রামাণ্য চলচ্চিত্র উৎসবে ছবিটির উদ্বোধনী প্রদর্শনী হবে।
মুস্তাফা নূরউল ইসলাম আরও বলেছেন, কেমন করে একজন সাধারণ শিক্ষার্থী থেকে তিনি হয়ে উঠেছেন ছাত্র আন্দোলনের নেতা, বঙ্গবন্ধু শেখ মুজিবুর রহমানের সঙ্গে তাঁর পরিচয়, সখ্য এবং একসঙ্গে ভাষা আন্দোলন গড়ে তোলার ইতিহাস।
নিজের জীবনের নানা ঘটনা বয়ানের মধ্য দিয়ে তিনি বলে গেছেন ব্রিটিশ শাসনাধীন অখণ্ড ভারতের স্বাধীনতাকামী মানুষের সংগ্রামের ইতিহাস আর পূর্ব বাংলার পূর্ব পাকিস্তান হয়ে ওঠার গল্প।
