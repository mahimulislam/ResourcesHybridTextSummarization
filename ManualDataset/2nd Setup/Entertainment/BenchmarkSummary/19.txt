ব্রিটিশ ব্যান্ড বিটলসকে নিয়ে চলচ্চিত্র নির্মাণ করতে যাচ্ছেন ‘দ্য লর্ড অব দ্য রিংস’ ছবির নির্মাতা পিটার জ্যাকসন। 
১৯৬৯ সালে বিটলস ব্যান্ড তাদের শেষ অ্যালবাম লেট ইট বি রেকর্ড করে। পিটার জ্যাকসন জানান, সেই সময়কার উত্তেজনাপূর্ণ রেকর্ডিং মুহূর্তগুলো তিনি তাঁর ছবিতে তুলে ধরবেন। 
ছবিটি নির্মাণের জন্য পিটার সাহায্য নেবেন সেই সময় ধারণ করা বিটলস সদস্যদের ৫৫ ঘণ্টার অপ্রকাশিত ফুটেজ।
বলা হয়ে থাকে, লেট ইট বি অ্যালবামের গানগুলো ধারণের সময় বিটলস ব্যান্ড প্রচণ্ড অস্থিরতা আর দ্বিধার মধ্য দিয়ে যাচ্ছিল। ভাঙনের দ্বারপ্রান্তে ছিল দলটি। 
সেই সময়কে দলের সদস্য জর্জ হ্যারিসন ‘সবচেয়ে বাজে অধ্যায়’ বলে আখ্যা দিয়েছেন, আর জন লেনন বলেছেন ‘নরকে কাটানো দিন’। 
কিন্তু নির্মাতা পিটার জ্যাকসন সেই অস্থিরতা আর সংকটকে তাঁর ছবিতে একেবারেই দেখাতে চান না। 
পিটার জ্যাকসন জানান, সেই সময়কার উত্তেজনাপূর্ণ রেকর্ডিং মুহূর্তগুলো তিনি তাঁর ছবিতে তুলে ধরবেন।
বিটলস ব্যান্ড চেয়েছিল দ্য লর্ড অব দ্য রিংস-এর সিনেমা স্বত্ব কিনতে।বেশ কয়েক দশক পরে গিয়ে সেই লর্ড অব দ্য রিংস-এর সিনেমা স্বত্ব পেয়ে যান পিটার জ্যাকসন। 
বিটলসের স্বপ্নের গল্প নিয়ে সিনেমা বানানো সেই পিটার জ্যাকসনই এবার দলটিকে নিয়ে চলচ্চিত্র নির্মাণ করবেন।