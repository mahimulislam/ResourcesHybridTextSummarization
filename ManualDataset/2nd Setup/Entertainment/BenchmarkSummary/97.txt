সম্প্রতি ভারতীয় এক সংবাদমাধ্যম জানিয়েছে, ইরফানের এই ছুটি অন্তত এক বছরের। ইরফানের শরীরে বাসা বেঁধেছে নিউরো অ্যান্ডোক্রাইন টিউমার। যুক্তরাজ্যে চিকিৎসা চলছিল তাঁর। এ মাসেই ভারতে ফিরেছেন। 
‘হিন্দি মিডিয়াম টু’ ছবির প্রযোজক দিনেশ বিজন জানিয়েছেন, ইরফানের কাজের ব্যাপারে যা শোনা গিয়েছিল, তা পুরোপুরি সঠিক নয়। তিনি বলেন, ‘ইরফান যুক্তরাজ্য থেকে ফিরেছেন বটে, ছবির চিত্রনাট্য প্রস্তুত। 
আশা করছি, মাসখানেক পর আমরা নিশ্চিত করতে পারব যে, তিনি আমাদের সঙ্গে কাজ করবেন কি না।’
গত সপ্তাহে ভারতে ফিরে মুম্বাইয়ের একটি হাসপাতালে চিকিৎসা নিচ্ছেন ইরফান। গত বছর হঠাৎ শোনা যায়, বলিউড তারকা ইরফান খান ক্যানসারে আক্রান্ত। তাঁর শরীরে বাসা বেঁধেছে নিউরো অ্যান্ডোক্রাইন টিউমার। 
চিকিৎসার জন্য লন্ডনে যেতে হচ্ছে তাঁকে। বাংলাদেশের পরিচালক মোস্তফা সরয়ার ফারুকীর ‘ডুব’ ছবিতে অভিনয় করেন এই অভিনেতা। 
