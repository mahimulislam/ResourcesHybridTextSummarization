এ বছর অস্কারজয়ীদের হাতে ট্রফি তুলে দেবেন একঝাঁক অস্কারজয়ী তারকা।
প্রতিবছর অস্কার অনুষ্ঠানের আগে এক বিরাট মধ্যাহ্নভোজের আয়োজন করা হয়। 
ওই দিন ঘোষণা করা হয় এ বছরের বিজয়ীদের হাতে অস্কার তুলে দেওয়া তারকাদের নাম।এ তালিকায় আছেন হলিউডের নামীদামি ১৩ জন অভিনয়শিল্পী।
তাঁদের মধ্যে অন্যতম ড্যানিয়েল ক্রেগ, ক্রিস ইভানস, জেনিফার লোপেজ ও শার্লিজ থেরন। 
মধ্যাহ্নভোজে উপস্থিত উল্লেখযোগ্য তারকাদের মধ্যে ছিলেন গ্লেন ক্লোজ, ব্র্যাডলি কুপার, রামি মালিক ও অ্যামি অ্যাডামস।
২৪ ফেব্রুয়ারি স্থানীয় সময় রাত ৮টা থেকে জাঁকজমকপূর্ণ এ অনুষ্ঠান বিশ্বের ২২৫টি অঞ্চল থেকে দেখা যাবে এবিসি টেলিভিশন নেটওয়ার্কে।