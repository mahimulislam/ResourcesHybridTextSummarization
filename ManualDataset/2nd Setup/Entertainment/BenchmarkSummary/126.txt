বিকল্পধারা বাংলাদেশের মহাসচিব মেজর (অব.) আবদুল মান্নান মুক্তিযুদ্ধের সময় পাকিস্তানের অনুগত ছিলেন। 
এমন তথ্য এসেছে ১৯৭১ সালে পাকিস্তান সেনাবাহিনীতে মান্নানের অধিনায়ক ব্রিগেডিয়ার (অব.) জহির আলম খানের লেখা বইয়ে। 
তাতে বলা হয়, মেজর আবদুল মান্নান মুক্তিযুদ্ধের শুরুর দিকে চট্টগ্রামের কালুরঘাটে পাকিস্তান সেনাবাহিনীর কমান্ডো অভিযানে নেতৃত্ব দিয়েছিলেন। 
তবে মেজর (অব.) মান্নান দাবি করেছেন, তিনি ১৯৭১ সালের ২৮ মার্চ বদলি হয়ে পাকিস্তানে চলে যান। সমশের মবিন চৌধুরীও এখন বলছেন, তিনি সাক্ষাৎকারে মান্নান সম্পর্কে অন্যের কাছ থেকে শোনা ঘটনার বর্ণনা দিয়েছেন।
ব্রিগেডিয়ার জহির আলম খান (জেড এ খান) ১৯৭১ সালে তৎকালীন পূর্ব পাকিস্তানে (বাংলাদেশ) পাকিস্তান সেনাবাহিনীর ১৪ ডিভিশনের অধীন ৩ কমান্ডো ব্যাটালিয়নের অধিনায়ক ছিলেন। 
তিনি ২৫ মার্চ কালরাতে বঙ্গবন্ধুকে গ্রেপ্তার অভিযানে পাকিস্তান সেনাদের নেতৃত্ব দিয়েছিলেন। 
জেড এ খান লিখেছেন, ১৯৭১ সালের ২৬ মার্চ সকালে তাঁকে মেজর জেনারেল আবুবকর ওসমান মিঠা জানান যে চট্টগ্রাম বিচ্ছিন্ন হয়ে গেছে। 
সেই অভিযানে অংশ নেওয়া সেনা কর্মকর্তাদের মধ্যে মেজর মান্নানও ছিলেন।
ব্রিগেডিয়ার জহির আলম খান রচিত বই দ্য ওয়ে ইট ওয়াজব্রিগেডিয়ার জহির আলম খান রচিত বই দ্য ওয়ে ইট ওয়াজ
বইয়ে বলা হয়, চট্টগ্রামের কালুরঘাট বেতারকেন্দ্রের সম্প্রচারযন্ত্র (ট্রান্সমিটার) হয় দখল নতুবা ধ্বংস করে দেওয়ার নির্দেশ আসে তাঁর কাছে।
 মেজর জিয়াউর রহমান (প্রয়াত রাষ্ট্রপতি) ওই সম্প্রচারযন্ত্র ব্যবহার করে স্বাধীনতার ঘোষণাপত্র পাঠ করেছিলেন। 
তিনি তখন বিদ্রোহী সেনাদের নিয়ে চট্টগ্রাম নিয়ন্ত্রণ করছেন। 
৫০ জন কমান্ডো ওই সম্প্রচারযন্ত্র ধ্বংসের অভিযানে অংশ নেয়। 
এ দলের নেতৃত্বে ছিলেন মেজর মান্নান।
এরপর ওই কমান্ডো দল যথাস্থানে পৌঁছার পর সম্প্রচারযন্ত্রটির অবস্থান অনুসন্ধান শুরু করেন মেজর মান্নান।
 কিছু দূর অগ্রসর হওয়ার পর স্বাধীনতাকামী সেনাসদস্যদের একটি দল কমান্ডো বাহিনীর সামনে পড়ে যায়। 
তবে মেজর (অব.) আবদুল মান্নান গত ২৭ নভেম্বর প্রথম আলোকে বলেন, ‘এগুলো সবই গুজব।
 কমান্ডো ফোর্সের সঙ্গে আমার কোনো সম্পর্ক ছিল না।’
ব্রিগেডিয়ার জেড এ খানের বইয়ে থাকা তথ্য সম্পর্কে জানতে চাইলে মেজর মান্নান বলেন, ‘তিনি উল্টো বলেছেন। 
ওখানে কোনো বাঙালিকে নেতৃত্ব দেওয়া হয় নাই। 
আমি তো চলেই গিয়েছিলাম।
 সুতরাং এগুলো বিতর্কিত কথা।’ 
২৬ তারিখ ঢাকায় আসি, ২৭ তারিখ ঢাকায় থেকে ২৮ মার্চ আমি চলে যাই। কাজেই এসব বিতর্কিত কথা।’
মেজর মান্নান তাদের একজনের সঙ্গে কথা বলতে বলতেই ওই ব্যক্তির হাতে থাকা স্টেনগান ধরে ফেলেন। 
প্রায় একই সময় ওই ব্যক্তি গুলি চালান। 
এতে মেজর মান্নান হাতের তালুতে গুলিবিদ্ধ হন। 
তবে লেখক ও গবেষক মহিউদ্দিন আহমদের বই আওয়ামী লীগ: যুদ্ধদিনের কথা ১৯৭১-এ মেজর মান্নান প্রসঙ্গ এসেছে যুদ্ধাহত মুক্তিযোদ্ধা সমশের মবিন চৌধুরীর এক সাক্ষাৎকারে। 
বইটি প্রকাশিত হয় ২০১৭ সালে। সমশের মবিন চৌধুরীর সাক্ষাৎকারটি নেওয়া হয় ২০১৬ সালের ১৮ জানুয়ারি। 
তিনি সম্প্রতি এ কিউ এম বদরুদ্দোজা চৌধুরীর নেতৃত্বাধীন বিকল্পধারায় যোগ দেন এবং দলটির সভাপতিমণ্ডলীর সদস্য হন।
অবশ্য গ্রেপ্তার ও সেনা কারাগারে থাকার কথা মেজর মান্নান প্রথম আলোকে বলেননি।
সমশের মবিনের এই ভাষ্য সম্পর্কে লেখক মহিউদ্দিন আহমদ প্রথম আলোকে বলেন, তিনি সমশের মবিন চৌধুরীর সাক্ষাৎকারের ভিত্তিতেই বইয়ে বক্তব্য উপস্থাপন করেছেন। 
একই দলের রাজনীতিক হওয়ায় বিব্রতকর পরিস্থিতি এড়াতে সমশের মবিন চৌধুরী এখন এই কথা বলছেন।