যুক্তরাষ্ট্রের লস অ্যাঞ্জেলেসে গত রোববার রাতে অনুষ্ঠিত হয় ৭৬তম গোল্ডেন গ্লোব পুরস্কার। 
এই পুরস্কারের আসর উপলক্ষে এক ছাদের নিচে জড়ো হয়েছিলেন হলিউডের একঝাঁক তারকা। 
অনুষ্ঠানে জয়জয়কার ছিল গ্রিন বুক, রোমা ও বোহিমিয়ান রাপসোডি ছবির। গোল্ডেন গ্লোব দিয়েই শুরু হয়ে গেল হলিউডের পুরস্কারের মৌসুম। 
রেসের ময়দানে যেমন হুইসেল বাজিয়ে দৌড়ে নেমে পড়েন খেলোয়াড়েরা, হলিউডও তেমন গোল্ডেন গ্লোব উত্তেজনার মধ্য দিয়ে বাফটা, অস্কার আর এমির জন্য প্রস্তুত হতে শুরু করল।
 আসুন আজ জেনে নিই এবারের গোল্ডেন গ্লোব পুরস্কারের কিছু টুকরো গল্প, যা দেবে জয়-পরাজয় আর আনন্দ-বিরহের স্বাদ। 
