নিজেদের প্রযোজনা প্রতিষ্ঠান রেড চিলিস থেকে নতুন ছবি করছেন শাহরুখ খানের স্ত্রী গৌরী খান। এ খবর ইতিমধ্যে জানা হয়ে গেছে সবার। 
কিন্তু সেই ছবিতে থাকছেন না শাহরুখ। তবে মাত্র কয়েক মিনিটের জন্য সেখানে দেখা যাবে শাহরুখ খানকে।
‘বদলা’ ছবির মূল চরিত্রে অভিনয় করবেন অমিতাভ বচ্চন। থাকবেন তাপসী পান্নু। ইতিমধ্যে ছবিটির ট্রেলার অবমুক্ত করা হয়েছে। ছবির প্রচারণার একটি ভিডিওতে অমিতাভ বচ্চন ও শাহরুখ খানকে কথা বলতে দেখা যাবে। 
স্পেনের ছবি ‘দ্য ইনভিজিবল গেস্ট’ থেকে অনুপ্রেরণা নিয়ে ‘বদলা’ ছবিটি পরিচালনা করেছেন সুজয় ঘোষ। আসছে ৮ মার্চ মুক্তি পাচ্ছে ‘বদলা’। 