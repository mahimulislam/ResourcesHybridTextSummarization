সারো ব্র্যায়ারলির নিজের জন্মভিটা খুঁজে পাওয়ার গল্প নিয়ে সিনেমা ‘লায়ন’। এবার বাস্তবে নিজের শিকড় খুঁজে পেলেন সদ্য অস্কারজয়ী অভিনেত্রী অলিভিয়া কোলম্যান। 
দ্য ফেভারিট ছবির জন্য সেরা অভিনেত্রীর পুরস্কার পাওয়া এ অভিনেত্রী কিছু দিন আগে নিজের শিকড় খুঁজে পান ভারতে।
কিছুদিন আগে হু ডু ইউ থিংক ইউ আর তথ্যচিত্রের কাজে ভারতে এসেছিলেন অভিনেত্রী অলিভিয়া কোলম্যান। মূলত ভারতের সঙ্গে নিজের যোগসূত্রের খোঁজেই তাঁর সেখানে যাওয়া। খুঁজতে গিয়ে দেখেন, ভারতের সঙ্গে তাঁর মায়ের দিকের যোগ রয়েছে। সেটা বিহারের কিষানগঞ্জে।
কিষানগঞ্জের পুরোনো এক ব্রিটিশ ক্লাবে গিয়ে অলিভিয়া উদ্ধার করেন হ্যারিয়টের বিয়ের সনদ। সেখান থেকেই অলিভিয়া জানতে পারেন, হ্যারিয়টের মা সম্ভবত ছিলেন ভারতীয়। 
অলিভিয়া বলেন, ‘ভাবতেই পারিনি ইংল্যান্ডের বাইরে আমার পরিবারের কেউ থাকতে পারে। ভুল ভেবেছিলাম। ঘুণাক্ষরেও বুঝিনি যে ভারতে আমি পরিবারের যোগ খুঁজে পাব, যার ব্যাপারে আমি কখনোই কিছু শুনিনি। হ্যারিয়টের মা যে কিষানগঞ্জের মানুষ, সেটা আমাকে বেশি রোমাঞ্চিত করেছে।’
