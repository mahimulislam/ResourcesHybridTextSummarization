সম্প্রতি আনন্দ দিতে গিয়ে দর্শকদের আহত করেছেন বলিউডের এই তারকা।
গত রোববার ল্যাকমে ফ্যাশন উইকের মঞ্চে ঘটে মারাত্মক সেই ঘটনা। সামনে থাকা ভক্তদের ওপর মঞ্চ থেকে ঝাঁপিয়ে পড়েন রণবীর সিং। 
শিগগিরই মুক্তি পেতে যাচ্ছে রণবীর অভিনীত নতুন বলিউড ছবি ‘গালি বয়’। ছবিতে একজন র‌্যাপারের ভূমিকায় দেখা যাবে রণবীরকে। 
ছবির প্রচারণা চালাতে ইদানীং যেখানেই যাচ্ছেন, একেবারে র‌্যাপারের মতো আচার-আচরণ করছেন তিনি। 
ল্যাকমের ওই অনুষ্ঠান মঞ্চে ছবিটির একটি গানের সঙ্গে সেদিন গলা মেলাচ্ছিলেন তিনি।
এক পর্যায়ে হঠাৎ তিনি ঝাঁপিয়ে পড়েন সামনে উপস্থিত দর্শকের ওপর। 
এতে আহত হন বেশ কয়েকজন নারী-পুরুষ।
‘গালি বয়’ ছবিতে রণবীর সিংয়ের সঙ্গে নায়িকা হিসেবে দেখা যাবে আলিয়া ভাটকে। ছবিটি মুক্তি পাবে ১৪ ফেব্রুয়ারি। 