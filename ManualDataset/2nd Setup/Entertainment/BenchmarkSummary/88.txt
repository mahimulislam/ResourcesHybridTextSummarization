এনডিটিভির খবরে বলা হয়েছে, প্রেমনির্ভর একটি নিয়ে ২০ বছর পর আবার একসঙ্গে দেখা যাবে পরিচালক সঞ্জয় লীলা বানসালি ও বলিউড ‘ব্যাচেলর’ সালমান খানকে। 
ছবির নাম ও অভিনেত্রীর ব্যাপারে এখনো সিদ্ধান্ত হয়নি। চলতি বছরের মাঝামাঝিতে শুরু হবে ছবির কাজ। 
আর ছবিটি মুক্তি পেতে পারে আগামী বছর। সিনেমা বিশ্লেষক তরণ আদর্শ এক টুইটে জানিয়েছেন এসব কথা।
১৯৯৯ সালে ‘হাম দিল দে চুকে সনম’ ছবিটি তৈরি করেন বানসালি। সালমান খান ছাড়াও ছবিতে অভিনয় করেছিলেন ঐশ্বর্য রাই বচ্চন, অজয় দেবগন। 
এরপর আবার সঞ্জয়লীলা বানসালির নতুন সিনেমায় কাজ করতে যাচ্ছেন সালমান খান।
প্রযোজনা সংস্থা বানসালি প্রডাকশনসের প্রধান নির্বাহী প্রেরণা সিং জানিয়েছেন, বাস্তব প্রেমের কাহিনি অবলম্বনে তৈরি হচ্ছে বানসালির নতুন ছবিটি। 
