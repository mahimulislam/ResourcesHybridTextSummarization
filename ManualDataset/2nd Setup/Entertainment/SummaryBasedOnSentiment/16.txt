একুশে পদকপ্রাপ্ত স্বাধীন বাংলা বেতারকেন্দ্রের শিল্পী ও দন্তবিশেষজ্ঞ অরূপরতন চৌধুরী আর ভারতের বাংলা গানের অন্যতম বরেণ্য শিল্পী হৈমন্তী শুক্লা একই অ্যালবামে গান গেয়েছেন।
এই অ্যালবাম নিয়ে তিনি বলেছেন, ‘হৈমন্তী শুক্লা আর অরূপরতনের রবীন্দ্রসংগীতের অ্যালবাম উভয় বাংলার মৈত্রীর বন্ধনকে দৃঢ় করবে।’
অরূপরতন চৌধুরী জানান, রবীন্দ্রনাথ ঠাকুরের পূজা আর প্রেম পর্যায়ের পাঁচটি গান নিয়ে সাজানো হয়েছে এই অ্যালবাম।
রবীন্দ্রসংগীতের এই অ্যালবামের নাম ‘দাঁড়িয়ে আছ তুমি আমার’।
জানা গেছে, আগামী ১ মার্চ অ্যালবামটি আনুষ্ঠানিকভাবে প্রকাশ করবে সাউন্ডটেক।
সেদিন রাজধানীর হোটেল সোনারগাঁওয়ে একটি অনুষ্ঠানের আয়োজন করা হবে।
