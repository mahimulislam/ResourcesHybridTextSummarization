"উচ্ছ্বসিত নওমি ওয়াটস"

খবরটি শোনা গেছে আগেই। জনপ্রিয় ধারাবাহিক ‘গেম অব থ্রোনস’-এর প্রিক্যুয়েল তৈরি হবে। আর সেখানে অভিনয় করছেন নওমি ওয়াটস। এবার প্রিক্যুয়েল সম্পর্কে বলতে গিয়ে উচ্ছ্বসিত হয়ে উঠলেন মার্কিন এই অভিনেত্রী।

মার্কিন একটি সাময়িকীকে দেওয়া এক সাক্ষাৎকারে ধারাবাহিকটির প্রিক্যুয়েলের গল্প নিয়ে জিজ্ঞেস করলে উত্তরে এই উচ্ছ্বাস দেখান নওমি। তিনি বলেন, ‘এটি দারুণ, তাই না? আমি মনে করি, অসাধারণ কিছু উপাদান আছে এই ধারাবাহিকটিতে; যা তৈরি করলে রোমাঞ্চকর কিছু হবে। খুবই আগ্রহোদ্দীপক। আমি এর বেশি কিছু বলতে চাই না। তবে এটুকুই বলব, রোমাঞ্চকর কিছু অপেক্ষা করছে প্রিক্যুয়েলেও। এর বেশি কিছু নয়, বেশি কিছু নয়।’

‘গেম অব থ্রোনস’ ধারাবাহিকের প্রিক্যুয়েলের পোশাক পরিকল্পনা ইতিমধ্যেই হয়ে গেছে। নওমি ওয়াটসের চরিত্র কী হবে? তা সেখান থেকে অনেকটা আঁচ করেছেন অনেকে। তবে শিগগিরই বিস্তারিত জানা যাবে। প্রিক্যুয়েলের গল্প লিখেছেন জর্জ আর আর মার্টিন ও জেন গোল্ডম্যান। দুজনই আবার নির্বাহী প্রযোজক হিসেবেও কাজ করছেন। এখন গেম অব থ্রোনসকে নিয়ে পাঁচটি প্রকল্প চলছে। সব কটিই প্রিক্যুয়েলের জন্য পরিকল্পনা করা হচ্ছে। তবে প্রিক্যুয়েলে গেম অব থ্রোনস ধারাবাহিকের আগের অভিনেতাদের না থাকার সম্ভাবনাই বেশি।

এ বছরের এপ্রিলে প্রচার শুরু হবে ধারাবাহিকটির অষ্টম মৌসুম। এর মধ্য দিয়েই শেষ হবে সাড়া জাগানো ধারাবাহিকটির। তবে ভক্তদের মন খারাপ করার কারণ নেই। শিগগিরই আসছে ধারাবাহিকটির প্রিক্যুয়েল। ভ
