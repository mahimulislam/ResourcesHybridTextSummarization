"প্রিয়াঙ্কা-নিককে নিয়ে ছড়ানো মিমের সমালোচনা"

ফেসবুকে বেশ চলছে ‘টেন ইয়ার চ্যালেঞ্জ’ ট্রেন্ডটি। ১০ বছর আগের ছবির সঙ্গে এখনকার ছবি তুলে তা ফেসবুকে দিয়ে তুলনা করে দেখছেন অনেকেই। এ ট্রেন্ড ছড়ানোর উদ্দেশ্যে এখনো পরিষ্কার নয়। তবে বিশ্বের লাখো মানুষ এতে গা ভাসিয়েছেন। ফেসবুকে নিজের ছবি পোস্ট করেছেন। ফেসবুকে বলিউড তারকা প্রিয়াঙ্কা চোপড়া ও তাঁর বর মার্কিন সংগীততারকা নিক জোনাসের একটি ‘টেন ইয়ার চ্যালেঞ্জ’ মিম ফেসবুকে ছড়িয়েছে।

প্রিয়াঙ্কা–নিকের ওই মিম নিয়ে শুরু হয়েছে নানা আলোচনা-সমালোচনা। ওই মিমে প্রিয়াঙ্কার ১০ বছর আগের শিশু কোলে একটি ছবির সঙ্গে এখনকার তার বরের একটি ছবি পোস্ট করা হয়েছে। অবশ্য ছবিটি ফেসবুকে কে পোস্ট করেছেন তা জানা যায়নি। উল্লেখ্য, গত বছরে নিজের চেয়ে ১০ বছরের ছোট নিক জোনাসকে বিয়ে করেন প্রিয়াঙ্কা।
প্রিয়াঙ্কা ও নিকের ছবি নিয়ে মিম তৈরি ও তা ছড়িয়ে পড়ার বিষয়টিতে খেপেছেন দক্ষিণ ভারতের শিল্পী চিন্ময়ী শ্রীপদ। ভারতে #মি টু' আন্দোলন নিয়ে সরব ছিলেন দক্ষিণীর জনপ্রিয় গায়িকা। ভারতীয় প্লেব্যাক গায়িকা চিন্ময়ী শ্রীপদ এক টুইটে বলেছেন, এ মিমটি কতটা নিচ দেখুন। যে দেশে পুরুষ ২৫ বছরের কম বয়সী নারীকে বিয়ে করে অন্য দেশে ৬০ বছরের নারীও অল্পবয়সীকে বিয়ে করতে পারেন। কেউ চোখ তুলে তাকায় না। কিন্তু একজন নারী যখন তার চেয়ে কম বয়সী কাউকে বিয়ে করেন তখন তা টেন ইয়ার চ্যালেঞ্জের মিম হয়ে দাঁড়ায়।

এর আগে চিন্ময়ী ভারতের জাতীয় পুরস্কারপ্রাপ্ত গীতিকার বৈরামুথুর বিরুদ্ধে যৌন নীপিড়নের অভিযোগ এনে আলোচনায় এসেছিলেন।
