মোবাইল ফোন

মোবাইল ফোন এমনি এমনি বড় হয়নি। অনেক কিছু খেয়েই স্বাস্থ্যবান হয়েছে। যেমন হাতঘড়ি খেয়েছে, টর্চলাইট খেয়েছে, রেডিও খেয়েছে, টেপরেকর্ডার খেয়েছে, ক্যামেরা খেয়েছে, ক্যালকুলেটর খেয়েছে, চিঠিপত্র লেখা খেয়েছে, বই খেয়েছে, বাজারের কেনাকাটার সিস্টেম খেয়েছে। খেয়েছে মানুষের সময়, সম্পর্ক, শান্তি, স্মৃতিশক্তি, স্বাস্থ্য, ছোটদের খেলা...আরো কত কী।

এমনি এমনি কি সে স্মার্ট হয়েছে? এত কিছু খেয়ে তবেই না হয়েছে। মানুষ মূর্খ হয়েছে আর ফোন হয়েছে স্মার্ট। যত দিন ফোন তারের সঙ্গে বাধা ছিল, তত দিন মানুষ স্বাধীন ছিল। যখন থেকে ফোন স্বাধীন হয়েছে, মানুষ বাঁধা পড়ে গেছে ফোনে।

এখন আঙুলই সব। সবাই Touch-এ ব্যস্ত; কিন্তু কেউ কারো Touch-এ নেই।

 