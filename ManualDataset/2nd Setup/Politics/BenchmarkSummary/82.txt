আওয়ামী লীগ জোটের শরিক ও মিত্রদের যে সংখ্যক আসন ছাড় দিতে চায়, তাতে কেউ সন্তুষ্ট হতে পারছে না। 
এ কারণে গতকাল পর্যন্ত চূড়ান্ত সমঝোতা হয়নি। 
গত রোববার থেকে আওয়ামী লীগ দলীয় প্রার্থীদের মনোনয়নের চিঠি দেওয়া শুরু করে।
শেষ পর্যন্ত কেউ আনুষ্ঠানিকভাবে প্রার্থী তালিকা প্রকাশ করেনি।
 আওয়ামী লীগের সংবাদ সম্মেলনে প্রার্থী ঘোষণা করা হলে ১৪ দলের শরিকেরাও প্রতিক্রিয়া জানাবে—এমন আভাস পাওয়া গিয়েছিল। 
সেটাও আর হয়নি।
এদিকে গতকাল দুপুরে জাতীয় পার্টি (জাপা) ২০০ আসনে সম্ভাব্য দলের প্রার্থীদের মনোনয়নের চিঠি দেওয়া শুরু করে। 
সন্ধ্যার পর দলটি ৪৭টি আসনের প্রার্থী তালিকা ঠিক করে তা গণমাধ্যমে পাঠিয়েছে।
তবে আওয়ামী লীগ সূত্র বলছে, তারা এইচ এম এরশাদের জাপাকে ৪০ আসনের বেশি দিতে চাচ্ছে না। 
ওবায়দুল কাদের বলেন, ১৪ দল, জাতীয় পার্টি ও বদরুদ্দোজা চৌধুরীর নেতৃত্বাধীন যুক্তফ্রন্টও নিজ নিজ প্রার্থীদের মনোনয়নের চিঠি দিচ্ছে। পরে সবার তালিকা যাচাই–বাছাই করে চূড়ান্ত তালিকা প্রকাশ করা হবে।
জাপা চাইছে ৪৭ আসন, এর ১৪টিতে আ.লীগ প্রার্থী দিয়েছে। 
১৪ দলের শরিকেরা হতাশ।
 ইসলামী ঐক্যজোট অনিশ্চিত।
 জাতীয় পার্টি যে ৪৭ আসনের প্রার্থী তালিকা করেছে, এর অন্তত ১৪টিতে আওয়ামী লীগেরও প্রার্থী মনোনয়ন দেওয়া হয়েছে।
চট্টগ্রাম–৯ আসনের জাপার সাংসদ জিয়াউদ্দিন আহমেদের (বাবলু) আসনে আওয়ামী লীগের সাংগঠনিক সম্পাদক মুহিবুল হাসান চৌধুরীকে মনোনয়ন দেওয়া হয়েছে। 
পরে জিয়াউদ্দিনকে কক্সবাজার–৩ আসনে প্রার্থী করার সিদ্ধান্ত নিয়েছে জাপা। অবশ্য আওয়ামী লীগও কক্সবাজার–৩ আসনে বর্তমান সাংসদ সাইমুম সরওয়ারকে দিয়ে রেখেছে। 
জাপার তালিকায় এখানে প্রার্থী এইচ এম এরশাদ। 
তবে আওয়ামী লীগ চিত্রনায়ক আকবর হোসেন পাঠান ওরফে ফারুককে মনোনয়ন দিয়েছে।
ময়মনসিংহ–৪ ও ময়মনসিংহ–৭ আসনে সংসদের বিরোধীদলীয় নেতা রওশন এরশাদকে জাপা মহাজোটের প্রার্থী বিবেচনা করছে। 
 অন্যটিতে আওয়ামী লীগের সাবেক সাংসদ রুহুল আমিন মাদানীকে মনোনয়ন দেওয়া হয়েছে।
কুমিল্লা–২ আসনে আওয়ামী লীগের প্রার্থী করা হয়েছে বাংলাদেশ উইমেন চেম্বারের সভাপতি সেলিমা আহমাদকে। 
 শরিকেরা হতাশ ১৪ দলের
বর্তমানে ওয়ার্কার্স পার্টির ছয়জন সাংসদ রয়েছেন। 
কিন্তু এর মধ্যে জাতীয় ক্রিকেটার মাশরাফি বিন মুর্তজা নড়াইল–২ আসন থেকে মনোনয়ন পাওয়ায় সেখানকার ওয়ার্কার্স পার্টির সাংসদ হাফিজুর রহমান বাদ পড়েছেন। 
বর্তমানে জাসদের (ইনু) তিনজন সাংসদ আছেন। 
এর মধ্যে তথ্যমন্ত্রী ও জাসদের সভাপতি হাসানুল হক ইনু ও সাধারণ সম্পাদক শিরীন আখতারের আসন দুটি নিশ্চিত করা হয়েছে। 
বাংলাদেশ জাসদের (আম্বিয়া) দুজন সাংসদ আছেন।
 এর মধ্যে চট্টগ্রাম থেকে মইন উদ্দীন খান বাদলের আসন নিশ্চিত করা হয়েছে। 
পঞ্চগড়–১ নাজমুল হক প্রধানের আসনে আওয়ামী লীগ মোজাহারুল হক প্রধানকে মনোনয়ন দিয়েছে। 
জাতীয় পার্টির (জেপি) সভাপতি ও পানিসম্পদমন্ত্রী আনোয়ার হোসেন মঞ্জুর পিরোজপুর থেকে মনোনয়ন নিশ্চিত। 
ধর্মভিত্তিক দলে জটিলতা
প্রয়াত ফজলুল হক আমিনীর দল ইসলামী ঐক্যজোট বিএনপি জোট থেকে বেরিয়ে আওয়ামী লীগের মিত্র হয়ে নির্বাচনে অংশ নিতে তৎপর ছিল। 
কিন্তু আসন সমঝোতায় সুবিধা করতে না পেরে তাদের নির্বাচন করাই অনিশ্চিত হয়ে পড়েছে। ব্রাহ্মণবাড়িয়া–২ আসন থেকে দলের সহসভাপতি আবুল হাসানাত আমিনী ও কুমিল্লা–১ থেকে আলতাফ হোসেন প্রার্থী হতে চেয়েছিলেন। 
কিন্তু ব্রাহ্মণবাড়িয়া–১ আসনে বর্তমান সাংসদ জাতীয় পার্টির জিয়াউল হক মৃধা। 
সংশ্লিষ্ট একটি সূত্র জানায়, এই অবস্থায় আওয়ামী লীগের পক্ষ থেকে ইসলামী ঐক্যজোটকে বলা হয়েছে, তারা চাইলে নিজস্ব প্রতীকে ভোট করতে পারে। 
অন্যদিকে কুমিল্লা–১ আসনে আওয়ামী লীগ বর্তমান সাংসদ সুবিদ আলী ভূঁইয়াকে মনোনয়নের চিঠি দিয়েছে।
১৪ দলের শরিক তরীকত ফেডারেশনের দুজন সাংসদ আছেন।
 দলটির সভাপতি নজিবুল বশর মাইজভান্ডারীকে চট্টগ্রাম–২ আসন ছেড়ে দিতে রাজি হয়েছে আওয়ামী লীগ। 
তবে দলটির সাবেক মহাসচিব এম এ আউয়াল লক্ষ্মীপুর–১ আসনের সাংসদ। 
তাঁকে বাদ দিয়ে রামগঞ্জ উপজেলা আওয়ামী লীগের সহসভাপতি আনোয়ার খান মডার্ন হাসপাতালের মালিক আনোয়ার হোসেন খানকে নিয়ে মাঠে নামেন নজিবুল বশর। 
