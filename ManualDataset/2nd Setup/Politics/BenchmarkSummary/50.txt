বিএনপির দুর্গখ্যাত বগুড়ায় নির্বাচনী প্রচারে সুবিধা করতে পারছে না দলটি। 
আইনি মারপ্যাঁচ আর মামলা-হামলার ফাঁদে পড়েছেন বিএনপির প্রার্থী ও নেতা-কর্মীরা। 
বগুড়ায় সাতটি আসনে মোট প্রার্থী ৪৫। 
বগুড়া-১ (সারিয়াকান্দি-সোনাতলা)
এই আসনে আওয়ামী লীগের বর্তমান সাংসদ আবদুল মান্নান এবারও নৌকার প্রার্থী। 
প্রতীক বরাদ্দের পর তিনি প্রচারণায় সরব। 
উল্টো চিত্র ধানের শীষের প্রার্থী বিএনপির সাবেক সাংসদ কাজী রফিকুল ইসলামের ক্ষেত্রে। 
গত বৃহস্পতিবার সোনাতলায় নির্বাচনী প্রচারণার সময় নৌকার সমর্থকদের বাধার মুখে পড়েন বিএনপির সমর্থকেরা। 
পরে সংঘর্ষ বাধে।
পুলিশের সূত্রমতে, এই এলাকায় বিএনপির নেতা-কর্মীদের বিরুদ্ধে চারটি মামলা রয়েছে। 
এসব মামলায় এজাহারভুক্ত আসামি ১৪৮ জন। 
বিএনপির প্রার্থী রফিকুল ইসলামের অভিযোগ, তিনি নামতেই পারছেন না। 
তবে আওয়ামী লীগের প্রার্থী আবদুল মান্নানের দাবি, বহিরাগত সন্ত্রাসী ভাড়া করে এনে নৌকার সমর্থকদের ওপর হামলা করে শান্ত মাঠ অশান্ত করছে বিএনপি। 
এ ছাড়া দলীয় কোন্দল থেকেই ধানের শীষের প্রচারণায় বাধা আসছে।
বগুড়া-২ (শিবগঞ্জ)
এখানে মহাজোটের প্রার্থী জাতীয় পার্টির বর্তমান সাংসদ শরিফুল ইসলাম জিন্নাহ। 
আর ধানের শীষের প্রার্থী জাতীয় ঐক্যফ্রন্টের নেতা মাহমুদুর রহমান মান্না। 
প্রতীক বরাদ্দের পর মান্নার পক্ষে প্রচারে নামেন বিএনপির নেতা-কর্মীরা। 
তবে লাঙ্গল মার্কার প্রার্থীর গাড়িবহরে ককটেল হামলার অভিযোগে ১৭ ডিসেম্বর শিবগঞ্জ থানায় জেলা বিএনপির সাংগঠনিক সম্পাদক মীর শাহে আলমসহ ৪৬ জনের বিরুদ্ধে বিস্ফোরক আইনে মামলা করা হয়।
বগুড়া-৩ (আদমদীঘি-দুপচাঁচিয়া)
এই আসনে আদমদীঘি উপজেলা পরিষদের চেয়ারম্যান আবদুল মুহিত তালুকদারকে চূড়ান্ত মনোনয়ন দেয় বিএনপি। 
পরে আদালতের আদেশে প্রার্থিতা আটকে গেলে তাঁর ভাবি মাছুদা মোমিন হাইকোর্টে রিট করে ধানের শীষ প্রতীক পেয়েছেন।
 তবে প্রচারণা শুরু করতে পারেননি এখনো।
অন্যদিকে আওয়ামী-সমর্থিত মহাজোটের প্রার্থী জাতীয় পার্টির বর্তমান সাংসদ নুরুল ইসলাম তালুকদার। 
বগুড়া-৪ (কাহালু-নন্দীগ্রাম)
মহাজোটের প্রার্থী জাসদের বর্তমান সাংসদ এ কে এম রেজাউল করিম তানসেন।
 তিনি নৌকা প্রতীক নিয়ে লড়ছেন। 
এখানে বিএনপির প্রার্থী মোশারফ হোসেন। 
বগুড়া-৫ (শেরপুর-ধুনট)
আওয়ামী লীগের প্রার্থী বর্তমান সাংসদ হাবিবর রহমান। এখানে ধানের শীষ নিয়ে লড়ছেন বিএনপির সাবেক সাংসদ জি এম সিরাজ। 
বগুড়া-৬ (সদর)
মহাজোটের প্রার্থী জাতীয় পার্টির বর্তমান সাংসদ নূরুল ইসলাম ওমর।পরে ধানের শীষের প্রার্থী হন বিএনপির মহাসচিব মির্জা ফখরুল ইসলাম আলমগীর।
বগুড়া-৭ (গাবতলী-শাজাহানপুর)
মহাজোটের প্রার্থী হিসেবে লাঙ্গল নিয়ে লড়ছেন মুহাম্মদ আলতাফ আলী। 
 এখন এই আসনে ধানের শীষের প্রার্থী নেই।