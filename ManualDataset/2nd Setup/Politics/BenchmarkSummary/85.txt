ক্ষমতাসীন দল আওয়ামী লীগের সঙ্গে আসন ভাগাভাগি নিয়ে এখনো দর-কষাকষি চলছে এইচ এম এরশাদের জাতীয় পার্টির (জাপা)।
 দলটির দায়িত্বশীল সূত্র জানায়, তারা ৭০ জনের একটি তালিকা প্রধানমন্ত্রীর কাছে পাঠিয়েছে, কিন্তু ৪০-৪২ টির বেশি আসন দিতে চাইছে না আওয়ামী লীগ। 
এ অবস্থায় জাপায় মনোনয়ন নিয়ে অস্থিরতা বাড়ছে।
গতকাল মঙ্গলবার দুপুরে গুলশানের একটি মিলনায়তনে জাপার মনোনয়নপ্রত্যাশীদের সাক্ষাৎকার অনুষ্ঠান ছিল। 
তিনি ৩০০ আসনেই প্রার্থিতা চূড়ান্ত করার ঘোষণা দেন এবং নেতা-কর্মীদের তাঁর ওপর ভরসা রাখার আহ্বান জানিয়ে অনুষ্ঠান শেষ করেন। 
দলের দায়িত্বশীল নেতারা জানান, এবার জাপার চেয়ারম্যান এরশাদ ও কো-চেয়ারম্যান জি এম কাদের কোন আসন থেকে নির্বাচন করবেন, তা এখনো চূড়ান্ত হয়নি।
 এরশাদ রংপুর-৩, ঢাকা-১৭ আসনে ও নারায়ণগঞ্জ-১ আসনে সংসদ নির্বাচন করতে চান। 
জাপার বিভিন্ন পর্যায়ের নেতাদের সঙ্গে কথা বলে জানা গেছে, বর্তমান সাংসদদের অধিকাংশ এবারও দলীয় মনোনয়ন পাবেন। মহাজোটের মনোনয়নের তালিকায়ও তাঁদের নাম আছে বলে জানা গেছে। 

