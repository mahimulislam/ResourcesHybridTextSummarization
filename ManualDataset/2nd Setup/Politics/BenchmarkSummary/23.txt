একাদশ জাতীয় সংসদ নির্বাচনে মহাজোটের মহাবিজয়ের পরে ভোটের হিসাব-নিকাশ নিয়ে নানা আলোচনার জন্ম দিয়েছে। 
নির্বাচনে ক্ষমতাসীন আওয়ামী লীগের নেতৃত্বাধীন মহাজোট ২৮৮টি আসন পেয়েছে।
 এর মধ্যে আওয়ামী লীগ ২৬০টি আসনে প্রার্থী দিয়ে জয়ী হয়েছে ২৫৭টিতে। 
কেবল আসনসংখ্যা নয়, বিজয়ী প্রার্থীদের প্রাপ্ত ভোটের হিসাব এবং ভোটের ব্যবধান অতীতের সব রেকর্ডকে ছাড়িয়ে গেছে।
নির্বাচন কমিশন সূত্রে পাওয়া ফলাফল অনুযায়ী, মহাজোট প্রদত্ত ভোটের ৭৫ শতাংশের বেশি ভোট পেয়েছে। 
আর বিএনপির নেতৃত্বাধীন ঐক্যফ্রন্টের প্রাপ্ত ভোট ১২ থেকে ১৫ শতাংশের মধ্যে। 
নির্বাচনে বিজয়ী প্রার্থীদের ১১০ জনই পেয়েছেন প্রদত্ত ভোটের ৯০ শতাংশের বেশি ভোট। 
এঁদের মধ্যে ১০৮ জন আওয়ামী লীগের প্রার্থী। 
বাকি দুজনও আওয়ামী লীগের জোটের শরিক।
তাঁরা হলেন সাতক্ষীরা-১ আসনে ওয়ার্কার্স পার্টির মোস্তফা লুৎফুল্লা এবং পিরোজপুর-২ আসনে জেপির আনোয়ার হোসেন।
আর বিপুল ভোটের এই হিসাব সরকারি দলের মধ্যেও কিছুটা অস্বস্তি দেখা দিয়েছে। 
বিএনপি এই ফল প্রত্যাখ্যান করেছে। 
সাধারণ মানুষও ভোটের ফলাফলে অনেকটা বিস্মিত। 
পশ্চিমা গণমাধ্যমে এর সমালোচনা করে লেখালেখি হচ্ছে। 
মার্কিন যুক্তরাষ্ট্রের মর্যাদাপূর্ণ পত্রিকা ওয়াশিংটন পোস্ট লিখেছে, ভোটের এমন ব্যবধান বাংলাদেশের মতো একটি গণতান্ত্রিক দেশের কাছে প্রত্যাশিত নয়।
 ৯৯ শতাংশ ভোট পাওয়া  ছয়জন প্রার্থীর মধ্যে আছেন সিরাজগঞ্জ-১ আসনে স্বাস্থ্যমন্ত্রী মোহাম্মদ নাসিম, গোপালগঞ্জ-১ আসনে ফারুক খান, গোপালগঞ্জ-২ আসনে শেখ ফজলুল করিম সেলিম, মাদারীপুর-১ আসনে নূর-ই-আলম চৌধুরী লিটন, শরীয়তপুর-১ আসনে ইকবাল হোসেন। 
এসব আসনে ঐক্যফ্রন্টের প্রার্থীরা ১ শতাংশের কম ভোট পেয়েছেন। 
আর প্রধানমন্ত্রী শেখ হাসিনা এবার পেয়েছেন ৯৯ শতাংশ ভোট, ২০০৮ সালের নির্বাচনেও পেয়েছিলেন ৯৭ শতাংশ ভোট।
অন্যদিকে, ১৪৬টি আসনে মহাজোটের প্রার্থীদের প্রতিদ্বন্দ্বীরা ১০ শতাংশেরও কম ভোট পেয়েছেন। 
এর মধ্যে অন্তত ৮৩টি আসনে তাঁদের ভোট ৫ শতাংশেরও কম। এঁদের প্রায় সবাই ঐক্যফ্রন্টের প্রার্থী। অন্তত ১৯টি আসনে দ্বিতীয় হয়েছেন ইসলামী আন্দোলন বাংলাদেশের প্রার্থীরা। এই দলটি এবার ২৯৮টি আসনে প্রার্থী দিয়েছিল। তবে কোথাও তাদের প্রার্থী জয়ী হয়নি।
নির্বাচন কমিশন সূত্রে পাওয়া ভোটের ফলাফলের প্রাথমিক তথ্য বিশ্লেষণ করে এই চিত্র পাওয়া গেছে। 
১৭টি আসনে মোটামুটি প্রতিদ্বন্দ্বিতা
একাদশ সংসদ নির্বাচনে দলভিত্তিক ভোটের হার এখনো চূড়ান্ত হয়নি। 
তবে নির্বাচন কমিশন সচিবালয়ের কর্মকর্তারা বলছেন, আওয়ামী লীগের ভোট ৭৫ শতাংশের বেশি হবে। 
আর বিএনপির ভোট হবে ১২ থেকে ১৫ শতাংশ। 
ঘাঁটিতেও দুর্দশা বিএনপির
ফেনী-১ ও ৩ আসনে ১৯৯১ থেকে ২০০৮ সাল পর্যন্ত কখনো হারেনি বিএনপি।  এখানে তুলনামূলক ভালো ফল করেছে বিএনপি। 
বড় ব্যবধানে বিজয়
বেশির ভাগ আসনে জয়ী প্রার্থীদের সঙ্গে পরাজিতদের ভোটের ব্যবধান লাখের ওপরে। 
সবচেয়ে বড় ব্যবধানে জয়ী হয়েছেন ঢাকা-১৯ আসনে আওয়ামী লীগের প্রার্থী ডা. মো. এনামুর রহমান। 
বিএনপির বড় নেতারাও এই নির্বাচনে হেরেছেন বড় ব্যবধানে। 
বিএনপির স্থায়ী কমিটির সদস্য মওদুদ আহমদ নোয়াখালী-৫ আসনে প্রতিদ্বন্দ্বিতা করেছেন আওয়ামী লীগের সাধারণ সম্পাদক ওবায়দুল কাদেরের সঙ্গে। 
আর ওবায়দুল কাদের পেয়েছেন মোট ভোটের ৯৩ শতাংশ বা ২ লাখ ৫২ হাজার ৭৪৪ ভোট।
বিএনপির স্থায়ী কমিটির সদস্য খন্দকার মোশাররফ হোসেন কুমিল্লার দুটি আসন থেকে নির্বাচন করে বড় ব্যবধানে হেরেছেন। ক
চট্টগ্রাম-১১ আসনে বিএনপির স্থায়ী কমিটির সদস্য আমীর খসরু মাহমুদ চৌধুরী পেয়েছেন ৫২ হাজার ৮৯৮ ভোট। 
এই আসনে জয়ী আওয়ামী লীগের এম আবদুল লতিফ পেয়েছেন ২ লাখ ৮৩ হাজার ১৬৯ ভোট।
ঢাকা-৭ আসনে বিএনপির মির্জা আব্বাস পেয়েছেন ৩৮ হাজার ৭১৭ ভোট। 
এই আসনে মহাজোটের প্রার্থী রাশেদ খান মেনন পেয়েছেন ১ লাখ ৩৯ হাজার ৫৩৮ ভোট।
নরসিংদী-২ আসনে বিএনপির আবদুল মঈন খান পেয়েছেন ৭ হাজার ১৮০ ভোট। 
এই আসনে আওয়ামী লীগের আনোয়ারুল আশরাফ খান ১ লাখ ৭৫ হাজার ৭১১ ভোট পেয়ে জয়ী হয়েছেন।
ঢাকা-৩ থেকে বিএনপির গয়েশ্বর চন্দ্র রায় পেয়েছেন ৭ শতাংশ ভোট (১৬ হাজার ৬১২) আর ২ লাখ ২১ হাজার ৩৫১ ভোট পেয়ে জয়ী হয়েছেন আওয়ামী লীগের নসরুল হামিদ।

