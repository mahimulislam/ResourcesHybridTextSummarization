ব্যাংকের বার্ষিক প্রতিবেদন জমা দেওয়ার সময় বাড়ল


দেশের তফসিলি ব্যাংকগুলোর বার্ষিক নিরীক্ষা প্রতিবেদন বাংলাদেশ ব্যাংকে দাখিলের সময়সীমা বাড়ানো হয়েছে। ২০১৯ সালের বার্ষিক নিরীক্ষা প্রতিবেদন জমা দিতে ৩০ জুন পর্যন্ত সময় পাবে ব্যাংকগুলো। আজ সোমবার বাংলাদেশ ব্যাংকের ডিপার্টমেন্ট অব অফ-সাইট সুপারভিশন থেকে এ সংক্রান্ত সার্কুলার জারি করা হয়।

ব্যাংক কম্পানি আইনের ৪০ ধারা অনুযায়ী, প্রত্যেকটা ব্যাংকের অর্থবছর শেষ হওয়ার দুই মাসের মধ্যে প্রতিবেদন দাখিল করতে হয়। তবে বাংলাদেশ ব্যাংকের অনাপত্তি সাপেক্ষ এ-ই সময়সীমা  আরো দুই মাস বাড়ানোর সুযোগ থাকে। সেই হিসেবে ৩০ এপ্রিলের মধ্যে ব্যাংকগু‌লোর বার্ষিক নিরীক্ষা প্রতিবেদন দাখিলের বাধ্যবাধকতা রয়েছে। কিন্তু করোনাভাইরের কারণে ব্যাংকগুলোর নির্ধারিত সময়ে আর্থিক প্রতিবেদন তৈ‌রি ও দাখিল করা সম্ভব হচ্ছে না। বিষয়টি বিবেচনায় আগামী জুন পর্যন্ত বার্ষিক প্রতিবেদন দাখিলের সময়সীমা বাড়াল কেন্দ্রীয় ব্যাংক। ব্যাংক কম্পানি আইননের ১২১ ধারার প্রদত্ত ক্ষমতাবলে সরকারের সঙ্গে পরমর্শ করে ৪০ ধারার বিধান থেকে ব্যাংকগুলোকে অব্যাহতি দেওয়া হয়েছে।

এ বিষয়ে সার্কুলারে বলা হয়, সরকারের সাথে পরামর্শক্রমে বার্ষিক প্রতিবেদন জমা দেওয়ার বাধ্যবাধকতা থেকে অব্যাহতি দেওয়ার সিদ্ধান্ত নেওয়া হয়েছে। সিদ্ধান্ত অনুযায়ী গত বছরের (২০১৯) বার্ষিক নিরীক্ষা প্রতিবেদন জমা দেওয়ার জন্য চলতি বছরের ৩০ জুন পর্যন্ত সময় পাবে প্রতিটি ব্যাংক।