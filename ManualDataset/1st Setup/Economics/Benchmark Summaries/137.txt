মাছ চাষে এখন আর সুখ নেই। 
এ কথাটি অন্তত মৎস্যখামারি রাজনীতিবিদদের ক্ষেত্রে প্রযোজ্য। 
দশম সংসদ নির্বাচনে রাজনীতিবিদদের অনেকে মাছ চাষ থেকে বিপুল আয় দেখিয়েছিলেন। 
২০১৪ সালের ১৬ সেপ্টেম্বর এক প্রজ্ঞাপনে জাতীয় রাজস্ব বোর্ড (এনবিআর) মাছ চাষের আয়ের ওপর ৩ শতাংশ উৎসে কর তুলে নিয়ে সাধারণ করহার কার্যকর করে। 
দশম সংসদ নির্বাচনে নির্বাচন কমিশনে জমা দেওয়া হলফনামায় মৎস্য খাত থেকে আয় দেখিয়েছিলেন আওয়ামী লীগের যুগ্ম সাধারণ সম্পাদক মাহবুল উল আলম হানিফ, মাদারীপুর-১ আসন থেকে আওয়ামী লীগের প্রার্থী নূর-ই আলম চৌধুরী, ঢাকা-১৬ আসনের সাংসদ ইলিয়াস উদ্দিন মোল্লাহ্সহ আওয়ামী লীগের প্রায় ২৮ জন প্রার্থী। 
চিংড়ির ঘের ও শেয়ার ব্যবসা থেকে গতবার প্রায় ৯ কোটি টাকা আয় দেখিয়েছিলেন নূর-ই আলম চৌধুরী। 
তাঁর এবারের হলফনামায় চিংড়ির ঘেরের কোনো তথ্য নেই, আয়ও নেই। 
মাছ চাষ থেকে ইলিয়াস উদ্দিন মোল্লাহ্র বছরে ৫ কোটি টাকা আয় ছিল। 
এবার তা কমে ৬৮ লাখে নেমেছে। 
ব্যবসা অথবা মাছ চাষ থেকে মাহবুল উল আলম হানিফের আয়ও কমেছে।
বিগত নির্বাচনে ঢাকা-১০ আসনের সাংসদ শেখ ফজলে নূর তাপসের হলফনামায় চা, রাবার অথবা মৎস্য খামার খাতে নিজের সম্পদ দেখানো হয়েছিল প্রায় ১৩ কোটি টাকার। 
এবার সেই সম্পদ তালিকায় নেই। 
পররাষ্ট্র প্রতিমন্ত্রী শাহরিয়ার আলমের স্ত্রীরও চা, রাবার বাগান অথবা মৎস্য খামার শিরোনামে ৪১ লাখ টাকার সম্পদ ছিল, যা এবার দেখানো হয়নি।
কারণ, একে তো করহার মাত্র ৩ শতাংশ, অন্যদিকে আয়কর কর্মকর্তাদের পক্ষে পানির নিচে মাছ গুনে দেখা সম্ভব নয়।
দুর্নীতিবিরোধী সংস্থা ট্রান্সপারেন্সি ইন্টারন্যাশনাল বাংলাদেশের (টিআইবি) নির্বাহী ইফতেখারুজ্জামান প্রথম আলোকে বলেন, মৎস্য খাত যে অপ্রদর্শিত আয় বৈধ করার একটি উপায় ছিল, সেটা প্রমাণিত হলো এবার। 
হলফনামাগুলো নির্বাচন কমিশনের খতিয়ে দেখা উচিত বলে মনে করেন ইফতেখারুজ্জামান। 
তিনি বলেন, প্রার্থীরা যে সম্পদের হিসাব দিচ্ছেন সেটা যথার্থ কি না, তা খতিয়ে দেখার এখতিয়ার নির্বাচন কমিশনের আছে।
তবে সেটা তারা কখনো দেখে না। বৈধ আয়ের সঙ্গে সম্পদের সামঞ্জস্য আছে কি না, তা দুর্নীতি দমন কমিশনও খতিয়ে দেখতে পারে।
মাদারীপুর-১ আসন থেকে গতবারের মতো এবারও আওয়ামী লীগের প্রার্থী নূর-ই আলম চৌধুরী। 
এবার মৎস্য খাত থেকে কোনো আয় দেখাননি তিনি।
এবারের নির্বাচনে কুষ্টিয়া-৩ আসনে আওয়ামী লীগের প্রার্থী এবারের হলফনামায় মাহবুব উল আলম হানিফ মোট বার্ষিক আয় দেখিয়েছেন ২ কোটি ২৪ লাখ ৭৭ হাজার ৯০০ টাকা, যা আগের বারের চেয়ে বেশ কম।এবার হানিফ ব্যবসা থেকে বছরে ২ কোটি ১০ লাখ টাকা আয় দেখিয়েছেন। 
মাহবুব উল আলম হানিফের নিজ নামে অথবা পরিবারের নামে কোনো কৃষিজমি নেই। 
চা, রাবার বাগান বা মৎস্য খামারের ঘর ফাঁকা রাখেন তিনি।
বিগত নির্বাচনে ঢাকা-১০ আসনের সাংসদ শেখ ফজলে নূর তাপসের হলফনামায় চা, রাবার অথবা মৎস্য খামার খাতে নিজের সম্পদ দেখানো হয়েছিল প্রায় ১২ কোটি ৯১ লাখ টাকার। 
ঢাকা-১৬ আসনের সাংসদ ইলিয়াস উদ্দিন মোল্লাহ্র বার্ষিক মোট আয় এখন ২ কোটি ৮ লাখ টাকার মতো, যা বিগত নির্বাচনের আগে ৫ কোটি ৪২ লাখ টাকা ছিল। 
শাহরিয়ার আলমের স্ত্রীর মৎস্য খামারটি নেই
সাইমুম সরওয়ারের আয় বেড়েছে
এবার তিনি মৎস্য খাত থেকে আয় দেখিয়েছেন বছরে ২৭ লাখ টাকা। 
এ ছাড়া ফরিদপুর-৩ আসন থেকে নির্বাচন করা স্থানীয় সরকারমন্ত্রী খন্দকার মোশাররফ হোসেন মৎস্য খাত থেকে বছরে ২ কোটি ৪২ লাখ টাকা আয় দেখিয়েছেন।