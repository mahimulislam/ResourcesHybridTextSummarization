পাকিস্তানের নিয়ন্ত্রণরেখায় (লাইন অব কন্ট্রোল) ভারতের বিমানবাহিনীর হামলায় ৩০০ জন জঙ্গি নিহত হয়েছে বলে দাবি করেছে ভারত। 
গতকাল মঙ্গলবার ভোরে পাকিস্তানের জইশ-ই-মুহাম্মদ, হিজবুল্লাহ মুজাহেদিন ও লস্কর-ই-তাইয়েবার স্থাপনায় এ বিমান হামলা চালানো হয়। 
পাকিস্তানে এই বিমান হামলাকে স্বাগত জানিয়েছে ভারতের চলচ্চিত্রের তারকারা। এবার ভারতীয় বিমানবাহিনীকে স্বাগত জানিয়েছেন কিংবদন্তি সংগীতশিল্পী লতা মঙ্গেশকর। 
টুইটারে তিনি লিখেছেন, ‘জয় হিন্দ, জয় হিন্দ কি সেনা।’ সঙ্গে নিজের গাওয়া খুব জনপ্রিয় গান ‘বন্দে মাতরম’-এর ভিডিও শেয়ার করেছেন। 
ভারতশাসিত জম্মু-কাশ্মীরে ১৪ ফেব্রুয়ারি বোমা হামলায় দেশটির সেন্ট্রাল রিজার্ভ পুলিশ ফোর্সের (সিআরপিএফ) ৪০ জনের বেশি সদস্য নিহত হয়েছেন। 
সেদিন বেলা সোয়া তিনটা নাগাদ রাজ্যের পুলওয়ামা জেলার আওয়ান্তিপুরা এলাকায় বাইপাসের কাছে গোরিপোরায় জম্মু-শ্রীনগর ৬ নম্বর জাতীয় সড়কে এ হামলার ঘটনা ঘটে। 
