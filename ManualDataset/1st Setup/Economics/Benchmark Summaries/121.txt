সংবাদমাধ্যমগুলো এত দিন সাইফ আলী খান আর তাঁর সাবেক স্ত্রী অমৃতা সিংয়ের মন–কষাকষির খবর দিয়েছে। এবার সাইফের মুখে তাঁর সাবেক স্ত্রীর প্রশংসা শোনা গেল।
আরও জানালেন, মেয়ে সারা আলী খানের জন্যই নাকি তাঁদের মধ্যে তিক্ততার কিছুটা অবসান হয়েছে।বলিউডে আসা নতুন নায়িকা সারা আলী খান এরই মধ্যে দর্শকদের মনে জায়গা করে নিয়েছেন।
সারার এসব কিছু দেখে বাবা সাইফ দারুণ খুশি। নিজের মেয়ের প্রশংসায় তিনি পঞ্চমুখ। তবে এর সব কৃতিত্ব সাইফ তাঁর সাবেক স্ত্রী অমৃতাকে দিয়েছেন।
সারার অভিনয়ের পাশাপাশি তাঁর স্বভাবের প্রশংসা করেন সাইফ। বলিউডের এই ‘নবাব’ বলেন, ‘ওকে যখন বাসার সব কর্মচারীর সঙ্গে কথা বলতে দেখি, তখন খুব ভালো লাগে। 
ও সবার সঙ্গে সুন্দর ব্যবহার করে। তবে এর পুরো কৃতিত্ব ওর মাকেই দিতে হবে। সারা বুদ্ধিমতী।’