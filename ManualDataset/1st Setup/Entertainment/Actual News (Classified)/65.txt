"বয়স ৫০, তাতে কী?"

বয়স ৫০ পেরিয়ে গেছে। অথচ এখনো যেন নিজের কাজের ক্ষেত্রে আগুনের মতো জ্বলছেন তাঁরা! বলছিলাম, হলিউডের অন্যতম সেরা ছয় অভিনেত্রীর কথা। অর্ধেক জীবন পার করেও এখনো ঠিক একইভাবে কাজ করে চলেছেন। ২০১৮ সাল ছিল তাঁদের অর্জনের বছর। সামনে হাতে আছে আরও কাজ।

জুলিয়া রবার্টস
সফলতার শুরুটা হয়েছিল ১৯৯০ সালে প্রিটি উইম্যান–এ অভিনয়ের পর। জুলিয়া রবার্টসের অভিনীত চলচ্চিত্রগুলো একাই বক্স অফিসে ২.৮ মিলিয়ন ডলার আয় করেছে। 
বক্স অফিসে সফল এই ৫১ বছর বয়সী অভিনেত্রী এ বছর অ্যামাজন প্রাইমের সিরিজ ‘হোমকামিং’–এর সিজন ১–এ অভিনয় করতে চলেছেন। বয়স এগিয়ে চলেছে। জুলিয়াও এগিয়ে চলেছেন বয়সের সঙ্গে সঙ্গে!



মেরিল স্ট্রিপ কেবল অভিনেত্রী ছিলেন না, সমসাময়িক সময়ের সেরা অভিনেত্রীর তকমা ছিল এই অভিনেত্রীর নামের সঙ্গে। অভিনয়ে ২১ বার একাডেমি অ্যাওয়ার্ডের জন্য নির্বাচিত হন তিনি। ৩১ বার গোল্ডেন গ্লোবের জন্য মনোনয়ন পান তিনি। 
তাঁর ঝুলিতে গোল্ডেন গ্লোব আছেও সবার চেয়ে বেশি। পুরো ৮টি! ২০১৯ সালে এইচবিও-তে শুরু হবে জনপ্রিয় টিভি সিরিজ ‘বিগ লিটল লাইস’–এর দ্বিতীয় সিজন। আর এতে এবার যোগ দিয়েছেন ৬৯ বছর বয়সী মেরিল স্ট্রিপও!


বছরখানেক আগে হলিউডের আরেক শক্তিশালী অভিনেত্রী নিকোল কিডম্যানও ৫০–এর তালিকায় চলে এসেছেন। মেরিল স্ট্রিপের সঙ্গে নিকোল কিডম্যান আছেন ‘বিগ লিটল লাইস’ সিরিজে। আর অ্যাকুয়াম্যান? এই সুপারহিরো মুভিতে নিকোলের অভিনয়ের কথা তো না বললেই নয়। এমি অ্যাওয়ার্ড, কান ফিল্ম ফেস্টিভ্যাল স্পেশাল অ্যাওয়ার্ড, গোল্ডেন গ্লোব, একাডেমি অ্যাওয়ার্ড—কী নেই এই অভিনেত্রীর অর্জনের তালিকায়! এ বছর ড্রামা চলচ্চিত্র বয় ইরেজড এবং ডেস্ট্রয়ার–এর জন্যও প্রশংসা পেয়েছেন ৫১ বছর বয়সী নিকোল।


ঠিক ৫০ হয়নি, আগামী বছরের মে মাসে হবে। তবে এই তালিকায় কেটকে রাখা যায়। কারণ, সামনের বছর যখন ৫০ হবে তাঁর, তখন তিনি চলতি বছরের চেয়েও বেশি ব্যস্ত থাকবেন। 
এ বছর কেটের সবচেয়ে বড় কাজ ছিল ৭১তম কান আন্তর্জাতিক চলচ্চিত্র উৎসবের জুরিপ্রধানের দায়িত্ব পালন করা। 
অভিনয় করেছেন মাত্র দুটি ছবিতে। আর আগামী সপ্তাহে বছরের তৃতীয় ছবিটি আসছে তাঁর। এ ছবিতে অভিনয় নয়, শুধু কণ্ঠ দিয়েছেন তিনি। 
ছবির নাম মোগলি: লিজেন্ড অব দ্য জঙ্গল। আগামী বছর তিনটি সিনেমা আসবে কেটের। আর বহুল জনপ্রিয় সিরিজ ‘ডক্টর হু’–তেও দেখা যাবে ব্ল্যানচেটকে।


অস্কারজয়ী এ অভিনেত্রীকে দেখে বোঝার উপায় নেই যে তিনি গত সেপ্টেম্বর অর্ধশতকের কোঠা পেরিয়েছেন। এমনকি হলিউড যেভাবে দাপিয়ে বেড়াচ্ছেন নাওমি, তা দেখেও অবাক হতে হয়। 
কারণ, তাঁর উচ্ছলতা আর ছুটে চলা এক দুরন্ত ষোড়শী কিশোরীর মতোই। 
৫০ পেরোনো এই অভিনেত্রী বর্তমানে চারটি সিনেমা আর দুটি সিরিজে অভিনয় করছেন। অর্থাৎ আগামী বছর নওমিকে মোট ছয়টি প্রযোজনায় দেখা যাবে। সামনে এর সঙ্গে যোগ হতে পারে আরও কিছু সিনেমা বা সিরিজও।


নেটফ্লিক্সের দুনিয়ায় ২০১৮ সালে যোগ দিয়েছেন স্যান্ড্রা বুলক। এই অভিনেত্রীর নেটফ্লিক্স থ্রিলার বার্ড বক্স যদিও বেশ সমালোচিত হয়েছে। এ বছর জনপ্রিয় ওশ্যান–এর অষ্টম কিস্তি ওশ্যান ৮–এও অভিনয় করেন স্যান্ড্রা।
সেই সঙ্গে প্রাণীদের সাহায্যে ১ লাখ ডলার দান করেছেন তিনি। সব মিলিয়ে বলতে গেলে ৫৪ বছর বয়সেও রাজত্ব করছেন স্যান্ড্রা।
