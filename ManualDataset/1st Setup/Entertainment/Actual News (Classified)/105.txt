সংসার সাগরে দুঃখ তরঙ্গের খেলা,ক্যাসিনো তার একমাত্র ভেলা

আশা বেঁচে থাকার সঞ্জীবনী শক্তি। মানবজীবন পদে পদে কণ্টকাকীর্ণ। বিপত্সংকুল এ জগত্ সংসারে আশা ছাড়া বেঁচে থাকা যায় না। আশাই জীবনের শেষ ভরসা। যার আশা নেই, তার কিছুই নেই।

বর্তমানে সেই আশা দেওয়ার জন্য রাতের আকাশে জ্বলজ্বলে তারার মতো জ্বলছে কিছু ক্যাসিনো। কোনো মানুষ যখন বিভিন্ন কারণে সব আশা-ভরসা না পেয়ে পথে পথে ঘুরতে থাকে, তখন তাদের এই ক্যাসিনোই পথ দেখায়। ক্যাসিনোতে ঢুকলেই তাদের জন্য থাকে নানা রঙের পানীয়। এরপর তাদের এই কঠিন সময়ে উত্সাহ দেওয়ার জন্য থাকে নাচ-গানের আয়োজন। এরপর আসে খেলা। যার কাছে যা অর্থ থাকে, তা দিয়ে খেলা শুরু করতে পারে। কেউ কেউ অল্প টাকা খাটিয়ে অনেক লাভ করে। আঙুল ফুলে হয়ে উঠতে পারে কাঁঠালগাছ।

আর কোনো কারণে লস হলেও সমস্যা নেই। খুলে যেতে পারে হাজারো দরজা। হেরে গেলে চলবে না। সামনে এগিয়ে যেতে হবে। সংসারের এত সব ঝামেলার মধ্যে ক্যাসিনোই দিতে পারে একমাত্র ভরসা। ঠাণ্ডা কোমল পানীয় হাতে, চুলচেরা বিশ্লেষণ করে খেলা শুরু করে দিন। এই দুঃখ-দুর্দশার মাঝে আশার একমাত্র ভেলা হচ্ছে ক্যাসিনোই।