এছাড়া গত ৯ সপ্তাহের মধ্যে ৮ সপ্তাহেই যুক্তরাষ্ট্রের অশোধিত তেলের দাম ৭ শতাংশ এবং ব্রেন্ট তেলের দাম ২৪ শতাংশ কমেছে।
সবচেয়ে চমকপ্রদ বিষয় হচ্ছে গত সপ্তাহে অগ্রিম বাজারে আকস্মিকভাবেই যুক্তরাষ্ট্রের তেলের দাম শূন্য ডলারের নীচে নেমে যায়।
যুক্তরাষ্ট্রের অশোধিত তেলের দাম ১.৪৯ ডলার বা ৮.৮ শতাংশ কমে প্রতি ব্যারেল হয়েছে ১৫.৪৫ ডলার।
সিডনিতে সিএমসি মার্কেটের প্রধান বিশ্লেষক মিখায়েল ম্যাকার্থি বলেন, ‘তেলের দাম কমার কারণ হচ্ছে যুক্তরাষ্ট্রে বিপুল মজুদ থাকলেও বিশ্ববাজারে চাহিদা কমেছে ব্যাপকভাবে।
গত দুই মাসে বিশ্ববাজারে জ্বালানি তেলের চাহিদা কমেছে ৩০ শতাংশ।
এর পাশাপাশি লন্ডনের ব্রেন্ট তেলের দাম ৪৪ সেন্ট বা ২.১শতাংশ কমে প্রতি ব্যারেল হয়েছে ২১ ডলার।
বিশ্ববাজারে একসময় যে তেলের দাম ১০০ ডলারের ওপরে ছিলো তা এখন ১৫ ডলারে নেমে এসেছে।
বিশ্লেষকরা বলছেন, ২০১৩ সালে জ্বালানি তেলের দাম ১১০ ডলার ছিলো।
