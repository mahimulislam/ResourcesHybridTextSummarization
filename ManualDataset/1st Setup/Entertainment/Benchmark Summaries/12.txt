ভিন্নধর্মী চলচ্চিত্র নির্মাতাদের প্ল্যাটফর্ম হিসেবে রোমানিয়ার ‘টুয়েলভ মান্থস ফিল্ম ফেস্টিভ্যাল’ ইউরোপে খুব পরিচিত। 
এ বছর জানুয়ারি এডিশনে জুরি সিলেকশনের জন্য নির্বাচন করা হয় ৫৭টি চলচ্চিত্র। 
জানা গেছে, জুরিদের বিবেচনায় ‘সেরা নিরীক্ষামূলক ছবি’ নির্বাচিত হয়েছে ফরিদুল আহসান সৌরভ পরিচালিত ছবি ‘আ স্ক্রিবল স্টোরি’।
প্রতিদিনের জনজীবনে চেনাজানা বলা না–বলা গল্পের চিত্ররূপ নিয়ে এখানে নিরীক্ষা করা হয়েছে। জীবনের প্রত্যাশিত-অপ্রত্যাশিত উত্থান-পতন, সফলতা–বিফলতা, আশা-নিরাশা আর অপেক্ষার দৃশ্যকল্প রূপায়ণ করা হয়েছে। 
স্থান আর কালভেদে এলোমেলো এই গল্পগুলো সর্বজনীন। 
রোমানিয়ার এই উৎসবে দুটি বিভাগে প্রতিযোগিতা হয়। একটি বিভাগে বিচারকদের সরাসরি রেটিংয়ে প্রতি এডিশনে সেরা তিনটি চলচ্চিত্রের নাম ঘোষণা করা হয়, 
অপর বিভাগে অনলাইনে ভোটিংয়ের ভিত্তিতে সর্বোচ্চ ভোট পাওয়া তিনটি চলচ্চিত্রকে ‘স্পেশাল মেনশন’ দেওয়া হয়।