একজন অর্থনীতিবিদ হিসেবে আমার ভাবনায় যে বিষয় ঘুরে ফিরে আসছে তা হলো করোনার এই সংকটপূর্ণ সময় ও এ থেকে উত্তরণের পর কিভাবে অনাহারী মানুষের মৃত্যু ঠেকানো যাবে? 
দেশের উৎপাদন এবং সরবরাহ ব্যবস্থায় বিপুল ক্ষয়ক্ষতি বিবেচনায় নিয়েই আমাদের লকডাউনে থাকতে হচ্ছে।তাহলে প্রশ্ন আসে—এই দুর্যোগে আমাদের করণীয় কী?কিন্তু একই সঙ্গে উৎপাদন কার্যক্রম অব্যাহত রাখলে শারীরিক ও মানসিকভাবে এই রোগের বিরুদ্ধে আমাদের লড়াইটাও জোরদার হবে। 
এবং ব্যাপকভাবে ক্ষুধা ছড়ানো রোধ করা সম্ভব হবে। 
আমি মনে করি এখনই চলমান লকডাউন কৌশল নিয়ে আলোচনা করা দরকার, যাতে কার্যকরী পদক্ষেপ নেওয়া যায়।আমি চিকিৎসক নই তবে আমি দেখেছি দুর্বল শরীরের অধিকারীরা বাদে স্বাস্থ্যবানরা ভালোভাবেই করোনা পরিস্থিতি মোকাবেলা করছে। 
এ জন্যই আমাদের লকডাউন কৌশল নিয়ে আরো ভাবতে হবে যেন স্বাস্থ্যবানরা করোনাভাইরাস মোকাবেলা করে পুরোদমে কাজ করতে পারেন। 
একটাই উপায় হতে পারে তা হলো— শিল্প-কারখানা সচল রেখে লকডাউন কৌশল করা গেলে ভবিষ্যতের বড় অর্থনৈতিক বিপর্যয় এড়ানো সম্ভব হবে। 
আপনারা স্বাস্থ্যবান লোকদের কাজে ডাকতে পারেন সেই সঙ্গে তাঁদের পরামর্শ দিতে পারেন কিভাবে এই ভাইরাস মোকাবেলা করে তাঁরা কাজ করতে পারবেন। 
