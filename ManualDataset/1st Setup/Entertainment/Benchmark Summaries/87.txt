এবার জনপ্রিয় হলিউড অভিনেতা রবার্ট ডি নিরোও নেতিবাচক মন্তব্য করলেন ট্রাম্পকে নিয়ে। 
যদি ট্রাম্পের জীবনীভিত্তিক ছবি বানানো হয় আর তাতে প্রস্তাব দেওয়া হয় রবার্ট ডি নিরোকে, ট্রাম্পের চরিত্রে অভিনয় করবেন না অস্কারজয়ী এই অভিনেতা।
রবার্ট ডি নিরো ও মার্টিন স্করসেসি ট্রাম্পের বায়োপিকের জন্য জুটি না বাঁধলেও তাঁদের দুজনের কাজ দ্য আইরিশম্যান মুক্তি পাবে এ বছরই।
সম্প্রতি একটি সাক্ষাৎকারে নিরো বলেছেন, ‘আমি কখনোই ট্রাম্পের চরিত্রে অভিনয় করব না।’
মনে করা হচ্ছে, ট্রাম্পকে নিয়ে জীবনীভিত্তিক সিনেমা নির্মিত হতে পারে। সে দায়িত্বটি পড়তে পারে বিখ্যাত পরিচালক মার্টিন স্করসেসির কাঁধে।
সেই সূত্র ধরে রবার্ট ডি নিরো ঘোষণা দিয়েছেন, ট্রাম্পকে নিয়ে যেকোনো ধরনের জীবনীভিত্তিক ছবির সঙ্গে তিনি নেই। 