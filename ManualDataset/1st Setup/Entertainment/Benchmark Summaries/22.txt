হঠাৎ করেই একটি গান সবার মুখে । পাড়ার দোকানদারের মুঠোফোন থেকে শুরু করে করপোরেট অফিসের কর্মকর্তার ফোনেও বাজে সে গান। 
ফেসবুক পেজ আর ইউটিউবে লাখে লাখে ভিউ, চলে শেয়ার। দুম করেই সে গান মানুষের ভালো লেগে যায়। শুরু হয় আলোচনা, তর্ক–বিতর্ক। 
আর সে গানের শিল্পী হয়ে ওঠেন মুহূর্তে জনপ্রিয়। এই গোটা ব্যাপারটি চিনি ভাইরাল নামে। এ বছর এমন ভাইরাল হওয়া উল্লেখযোগ্য তিন শিল্পী আরমান আলিফ, টুম্পা খান ও মাহতিম শাকিব। তাঁদের গান ভাইরাল হওয়ার পর এখন কেমন চলছে দিনকাল? 
সেই বয়ান শোনা গেল গত রোববার বিকেলে।