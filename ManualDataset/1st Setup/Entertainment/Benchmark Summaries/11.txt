সমপ্রেমের ক্ষেত্রে ভারতে এখন আর কোনো বাধা নেই। তাই এ বিষয়ের ওপর সম্প্রতি মুক্তি পেয়েছে বলিউডের নতুন ছবি ‘এক লাড়কি কো দেখা তো অ্যায়সা লাগা’।
ছবির অন্যতম অভিনয়শিল্পী রাজকুমার রাও।
সম্প্রতি এক সাক্ষাৎকারে ছবির অন্যতম অভিনয়শিল্পী রাজকুমার রাওকে প্রশ্ন করা হয়, ভবিষ্যতে সমপ্রেমের ছবিতে অভিনয় করতে হলে প্রেমিক হিসেবে তিনি কাকে পছন্দ করবেন? 
রাজকুমার রাও বলেন, ‘সেই সুযোগ থাকলে রণবীর সিংকেই প্রেমিক হিসেবে বেছে নেব।’
কিন্তু রণবীর কেন? রাজকুমার জানান, রণবীরকে চাইবেন, কারণ তাঁরা ভালো বন্ধু। 
ইতিমধ্যে ‘আলিগড়’ ছবিতে এ রকম একটি চরিত্রে অভিনয় করেছিলেন রাজকুমার রাও। আর ‘পদ্মাবত’ ছবিতে রণবীর সিংয়ের সঙ্গে খিলজির ঘনিষ্ঠতার দৃশ্যেও দর্শক রণবীরকে দেখেছেন। দুজনকে একসঙ্গে দেখার এখন বাকি রইল। 