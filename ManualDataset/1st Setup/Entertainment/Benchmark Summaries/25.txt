আজ মঙ্গলবার খ্রিষ্টধর্মাবলম্বীদের ধর্মীয় উৎসব বড়দিন। 
এ উপলক্ষে বিভিন্ন টেলিভিশন চ্যানেলে আয়োজন করা হয়েছে নানা ধরনের অনুষ্ঠানমালা।
নাগরিক টিভিতে রাত ১১টায় প্রচারিত হবে বিশেষ টেলিছবি পূর্ণতা।দুরন্ত টেলিভিশনে প্রচারিত হবে বিশেষ নৃত্যানুষ্ঠান ‘আজি শুভদিনে’।
লুক হুস টকিং নাও সিনেমাটি প্রচারিত হবে আজ বেলা ৩টায়। আ ক্রিসমাস ক্যারোল দেখানো হবে আজ রাত ১০টায় এবং পরদিন বুধবার বেলা ৩টায়। 
ফ্রোজেন ইন টাইম এবং দ্য নটি লিস্ট প্রচারিত হবে যথাক্রমে বুধবার রাত ১০টায় এবং বৃহস্পতিবার বেলা ৩টায়। সব কটি সিনেমাই বাংলায় ডাবিং।
মাছরাঙা টেলিভিশনে রাত ৯টায় প্রচারিত হবে বিশেষ ম্যাগাজিন অনুষ্ঠান ‘ঈশ্বর মানুষ হয়েছেন’। 
এনটিভিতে বেলা ১টা ১৫ মিনিটে প্রচারিত হবে ‘আশার আলো’ নামে একটি ম্যাগাজিন অনুষ্ঠান। আরটিভিতে সকাল ৯টায় প্রচারিত হবে প্রার্থনা সংগীত ‘বড়দিন এসেছে’। 
বাংলাভিশনে বেলা ১১টায় লোকসংগীতশিল্পী অণিমা মুক্তি গোমেজ। গান শোনাবেন ‘সকাল বেলার রোদ্দুর’ অনুষ্ঠানে। বিকেল ৪টায় প্রচারিত হবে বিশেষ অনুষ্ঠান ‘উৎসবে বড় দিন’।