১৮ বছর পর কারিনা কাপুর খানকে আবার করণ জোহরের ছবিতে দেখা যাবে।
করণ জোহরের ‘তখত’ ছবিটি নিয়ে বিটাউনে আগ্রহ ক্রমশ বাড়ছে। ইতিহাসের ওপর ভিত্তি করে তৈরি এই ছবিতে বলিউডের একাধিক তারকা অভিনয় করেছেন।
সম্প্রতি এক সাক্ষাৎকারে ‘তখত’ ছবিতে তাঁর চরিত্রের ওপর থেকে পর্দা সরিয়েছেন। ছবিতে তাঁর চরিত্র সম্পর্কে কারিনা বলেন, ‘এটা একটা দুর্দান্ত পিরিয়ডিক্যাল ড্রামা ধাঁচের ছবি। আমাকে অন্য ধরনের এক চরিত্রে দেখা যাবে। 
ছবিতে আমি শাহজাহানের কন্যা জাহানারার চরিত্রে অভিনয় করছি।’
তখত’ ছবিতে কারিনা কাপুরকে সম্রাট শাহজাহানের কন্যা বেগম জাহানারার চরিত্রে দেখা যাবে।অনিল কাপুরকে দেখা যাবে সম্রাট শাহজাহানের চরিত্রে, শাহজাহানের ছেলে দারা শিকোর চরিত্রে রণবীর সিং, দারা শিকোর স্ত্রীর চরিত্রে দেখা যাবে আলিয়া ভাটকে আর আওরঙ্গজেব এবং তাঁর বেগমের চরিত্রে আছেন ভিকি কৌশল ও ভূমি পেডনেকর।