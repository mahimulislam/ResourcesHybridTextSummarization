কথা ও সুরে দেশের নানা সমস্যা আর অসংগতি তুলে ধরছেন আসাদুজ্জামান রনি।
তেমনি এক স্লোগান নিয়ে দর্শক-শ্রোতার সামনে হাজির হলেন এই তরুণ। ‘মায়ের নাম বাংলাদেশ’ শিরোনামের এই স্লোগানের সুর করেছেন যাদু রিছিল।
 কণ্ঠ দেওয়ার পাশাপাশি এটি লিখেছেন রনি।
বললেন, ‘এই স্লোগানের মূল উদ্দেশ্য দেশে বিচারহীনতার যে সংস্কৃতি চালু রয়েছে, বছরের পর বছর যেসব সমস্যা অমীমাংসিত, দুর্নীতি, মানুষের মুক্তি এবং পৃথিবীতে বাংলাদেশ যেন মাথা উঁচু করে দাঁড়ায়, তা-ই বলার চেষ্টা করা।’
‘মায়ের নাম বাংলাদেশ’ রনির দ্বিতীয় স্লোগান। 