ঢাকা অ্যাটাক সফল হওয়ার পর আরেকটি পুলিশি অ্যাকশন থ্রিলার ছবি তৈরির ঘোষণা এল ঢালিউডে। নাম মিশন এক্সট্রিম।
অ্যাকশননির্ভর মৌলিক গল্পের ছবি হবে এটি। এমনটিই জানালেন সিনেমার কাহিনির সংলাপ রচয়িতা ও চিত্রনাট্যকার সানী সানোয়ার।
এরই মধ্যে ছবিতে চুক্তিবদ্ধ হয়েছেন আরিফিন শুভ।
মিশন এক্সট্রিম-এ তাঁকে পুলিশের স্পেশাল ফোর্সের একজন চৌকস, সাহসী অফিসারের ভূমিকায় দেখা যাবে।
মিশন এক্সট্রিম পরিচালনা করবেন ফয়সাল আহমেদ। 
তিনি ঢাকা অ্যাটাক ছবির প্রধান সহকারী হিসেবে দায়িত্ব পালন করেছিলেন। কবে থেকে শুটিং শুরু হবে? জানতে চাইলে এই পরিচালক বলেন, ‘২০১৯ সালের মার্চ মাস থেকে শুটিং শুরু করার পরিকল্পনা চূড়ান্ত হয়েছে।
ছবিটি প্রযোজনা করছে কপ ক্রিয়েশন।