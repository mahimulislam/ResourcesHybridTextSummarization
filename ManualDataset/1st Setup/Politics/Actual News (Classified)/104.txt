নৌকার বিজয় নিশ্চিতে একাট্টা বাঘারপাড়া আওয়ামী লীগ

যশোর ৪ (বাঘারপাড়া-অভয়নগর উপজেলা ও বসুন্ধিয়া ইউনিয়ন) আসনের নৌকার প্রার্থী রনজিৎ রায়কে বিজয়ী করতে এক মঞ্চে উঠলেন বাঘারপাড়া উপজেলা আওয়ামী লীগের সব নেতাকর্মী। বিভেদ ভুলে ঐক্যবদ্ধ হওয়ায় আওয়ামী লীগের মধ্যে তাই বিরাজ করছে উৎসবমুখর পরিবেশ।

বৃহস্পতিবার সন্ধ্যায় বাঘারপাড়া উপজেলা আওয়ামী লীগ আয়োজিত বর্ধিতসভা রূপ নেয় কর্মী সভায়। সভায় প্রধান অতিথির বক্তৃতা করেন জেলা আওয়ামী লীগের সভাপতি শহিদুর ইসলাম মিলন। আর প্রধান বক্তা হিসেবে বক্তব্য রাখেন জেলা আওয়ামী লীগের সাধারণ সম্পাদক ও সদর উপজেলা চেযারম্যান শাহীন চাকলাদার।

সভায় প্রধান অতিথি বলেন, বঙ্গবন্ধু ও শেখ হাসিনার মার্কা নৌকা। তাই নৌকা প্রতীকের প্রার্থীকে বিজয়ী করে প্রমাণ করে দিতে হবে যশোর ৪ নির্বাচনী এলাকার মাটি শেখ হাসিনার ঘাঁটি। এখন সময় নষ্ট করার সময় নয়, সকল ভেদাভেদ ভুলে ঐক্যবদ্ধ হতে হবে। মনে রাখতে হবে শেখ হাসিনা বাঁচলে বাঁচবো আমরা।

প্রধান বক্তা শাহীন চাকলাদার বলেন, অনেকের চাওয়া-পাওয়া থেকে ক্ষোভের সৃষ্টি হতে পারে। সেটা ভুলে যেয়ে এক হয়ে শেখ হাসিনার নৌকা মার্কার বিজয়ে সকলকে ঝাঁপিয়ে পড়তে হবে।

বাঘারপাড়া উপজেলা আওয়ামী লীগের সভাপতি ও নৌকা প্রতীকের প্রার্থী রনজিৎ রায়ের সভাপতিত্বে অনুষ্ঠিত সভায় অন্যানের মধ্যে উপস্থিত ছিলেন জেলা আওয়ামী লীগের সহসভাপতি খয়রাত হোসেন, জেলা কমিটির সদস্য নাজমুল ইসলাম কাজল ও অধ্যক্ষ আজগর আলী, উপজেলা আওয়ামী লীগের সাবেক সাধারণ সম্পাদক সোলায়মান হোসেন, ইউপি চেয়ারম্যান মঞ্জুর রশিদ স্বপন, উপজেলা পরিষদের সাবেক ভাইস চেযারম্যান আব্দুর রউফ, উপজেলা কমিটির সহসভাপতি আবু বক্কার সিকদার, যুগ্ম সম্পাদক মুক্তিযোদ্ধা হাসান আলী ও অরুন অধিকারী, সাংগঠনিক সম্পাদক বিল্লাল হোসেন, সাবেক উপজেলা মুক্তিযোদ্ধা কমান্ডার খন্দকার শহিদুল্যা, ইউপি চেয়ারম্যান সুভাস দেবনাথ অভিরাম, আবুল সরদার, দিলু পাটোয়ারী, আবু সাইদ সরদার, সাবেক ইউপি চেয়ারম্যান জাকির হোসেন, ইউনিয়ন আওয়ামী লীগের সভাপতি বাবলু সাহা, আমিনুর রহমান সরদার, ইউনিয়নের সাধারণ সম্পাদক গোলাম ছরোয়ার, জেলা মহিলা লীগ নেতা রোকেয়া পারভিন ডলি ও নুরজাহান ইসলাম নীরা, জেলা যুবলীগ নেতা জাহিদ হোসেন মিলন, আওয়ামী লীগ নেতা সাইফুজ্জামান চৌধুরী ভোলা, জেলা ছাত্রলীগের সভাপতি রওশন ইকবাল শাহী, উপজেলা যুবলীগের যুগ্ম আহ্বায়ক ও পৌর কাউন্সিলর জুলফিকার আলী,উপজেলা ছাত্রলীগের সভাপতি বায়েজিদ হোসেন প্রমূখ।

অনুষ্ঠানটি পরিচালনা করেন উপজেলা আওয়ামী লীগের অপর সাংগঠনিক সম্পাদক প্রভাষক সজরুল ইসলাম।