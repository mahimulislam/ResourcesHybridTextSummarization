একাধিক জরিপ প্রতিবেদনের তথ্য আর দলীয় প্রধান শেখ হাসিনার করা খসড়া তালিকাকে প্রার্থী বাছাইয়ের নিয়ামক ধরে এগোচ্ছে আওয়ামী লীগের সংসদীয় বোর্ড। 
আওয়ামী লীগের দলীয় মনোনয়ন পেতে ৪ হাজার ২৩ জন ফরম সংগ্রহ করেছেন।
 বুধবার গণভবনে তাঁদের ডেকে দিকনির্দেশনা দিয়েছেন প্রধানমন্ত্রী শেখ হাসিনা। 
গতকাল বৃহস্পতিবার ধানমন্ডিতে আওয়ামী লীগের সভাপতি শেখ হাসিনার রাজনৈতিক কার্যালয়ে সংসদীয় বোর্ডের দ্বিতীয় বৈঠক হয়। 
সেখানে তিনি বলেন, এত প্রার্থীর মধ্যে ৩০০ জনকে বেছে নেওয়া কঠিন কাজ। 
বৈঠক সূত্র জানায়, তরুণ ভোটার ৪০ শতাংশ। 
সূত্র জানায়, গত দুই বৈঠকে নির্দিষ্ট কোনো প্রার্থী নিয়ে আলোচনা হয়নি। 
তারপর দলীয় প্রধানের করা খসড়া তালিকার সঙ্গে মিলিয়ে প্রার্থী তালিকা নিখুঁত করা হবে।
বৈঠক শেষে আওয়ামী লীগের সাধারণ সম্পাদক ওবায়দুল কাদের সাংবাদিকদের বলেন, তাঁদের কাছে দেশি-বিদেশি পাঁচ-ছয়টি জরিপ প্রতিবেদন আছে। সেগুলো পর্যালোচনা করা হচ্ছে। 
এখনো আনুষ্ঠানিক মনোনয়ন পর্ব শুরু হয়নি। 

তিনি বলেন, মনোনয়নে যাতে জনমতের প্রতিফলন হয়, সে জন্য বোর্ডের সব সদস্য জরিপগুলো পর্যালোচনা করছেন। আজ শুক্রবার অনানুষ্ঠানিকভাবে প্রতিবেদন ধরে ধরে পর্যালোচনা হতে পারে।
এদিকে দলীয় মনোনয়ন ফরম সংগ্রহ করা সম্ভাব্য প্রার্থীরা ঢাকা ছাড়ছেন না। 
 শরিকদের জন্য ৬৫-৭০ আসন
শরিকদের মধ্যে আসন বণ্টনের বিষয়ে ওবায়দুল কাদের সাংবাদিকদের বলেন, ৬৫ থেকে ৭০টি আসন শরিকদের মধ্যে ভাগাভাগি হবে, এমন একটা পরিকল্পনা নিয়ে এগোচ্ছেন তাঁরা। 
এক প্রশ্নের জবাবে ওবায়দুল কাদের বলেন, অনেকেই আওয়ামী লীগের সঙ্গে জোট করতে চায়। 
গতকালও ৩৯–দলীয় একটি জোট এসেছিল

বৈঠকে গত বুধবার নয়াপল্টনে পুলিশ-বিএনপি সংঘর্ষের বিষয়ে আওয়ামী লীগের সভাপতি শেখ হাসিনা বলেন, সবার দাবির পরিপ্রেক্ষিতে নির্বাচন কমিশন ভোটের তারিখ পিছিয়ে দিয়েছে।
 সবাই যখন নির্বাচনে এল, তখন একটি উৎসবমুখর পরিবেশ তৈরি হলো।
 কিন্তু জনগণ যখন সংসদ নির্বাচন নিয়ে উৎসবমুখর হয়, তখন বিএনপির খুব খারাপ লাগে। 
 এটা অত্যন্ত দুঃখজনক উল্লেখ করে তিনি বলেন, যখন বাংলাদেশের মানুষ নির্বাচন নিয়ে উৎসবমুখর, যখন সাধারণ মানুষ ভোট দেবে, তাদের পছন্দের প্রার্থীকে জয়যুক্ত করবে; ঠিক সে সময়ই বিএনপি তাদের স্বরূপে আবার ফিরে এসেছে।
শেখ হাসিনা বলেন, ২০১৪ সালে তারা যে অগ্নি–সন্ত্রাস করেছিল, ২০১৫ সালে অগ্নি–সন্ত্রাস করেছে, আবার ঠিক সেই অগ্নি–সন্ত্রাস শুরু করল। 
মানে অগ্নি–সন্ত্রাস ছাড়া, মানুষকে আগুন দিয়ে পোড়ানো ছাড়া বিএনপি কোনো কাজ করতে পারে না।