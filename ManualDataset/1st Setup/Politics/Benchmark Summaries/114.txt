জাতীয় ঐক্যফ্রন্ট নেতা ও নাগরিক ঐক্যের আহ্বায়ক মাহমুদুর রহমান মান্না বলেছেন, আমাদের এক নম্বর কথা শেখ হাসিনা, বর্তমান ইসির অধীনে নির্বাচন হবে না। সংলাপে গেলাম, আমাদের কোনো দাবি মানতে চায় না কিন্তু বলে- সুষ্ঠু ভোট চায়। আজ মঙ্গলবার দুপুরে জাতীয় ঐক্যফ্রন্টের জনসভায় তিনি এসব কথা বলেন।মান্না বলেন, গত ৫ বছরে যত নির্বাচন হয়েছে সব নির্বাচনে ভোট চুরি করেছে এ সরকার। কোনো নির্বাচনে জনগণ তাদের ভোট দিতে পারেনি। বিএনপি মহাসচিব মির্জা ফখরুল ইসলাম আলমগীরের সভাপতিত্বে জনসভায় প্রধান অতিথি হিসেবে বক্তব্য দেন ঐক্যফ্রন্টের শীর্ষ নেতা ড. কামাল হোসেন। 
