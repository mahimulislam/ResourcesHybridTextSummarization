সহিংস যেকোনো ঘটনার সঙ্গে রাজনৈতিক দল ও দলের কর্মীরা জড়িয়ে পড়ছে। 
গত বছর দেশে ১ হাজার ৯০৫টি রাজনৈতিক সহিংস ও অহিংস ঘটনা ঘটেছিল। 
অধিকাংশ ঘটনায় সঙ্গে রাজনৈতিক দলগুলো সরাসরি জড়িত ছিল।
বাংলাদেশ পিস অবজারভেটরির (বিপিও) ‘শান্তি পরিস্থিতি ২০১৮’ শীর্ষক প্রকাশনায় এই কথা বলা হয়েছে। 
গবেষকেরা বলছেন, সরকার সময়মতো পদক্ষেপ নেওয়ায় দেশে সন্ত্রাসবাদের রাশ টেনে ধরা সম্ভব হয়েছে।
 বৈশ্বিক সন্ত্রাসবাদ সূচকে বাংলাদেশের অবস্থান তাই প্রতিবেশী দেশগুলোর চেয়ে ভালো।
 তবে শান্তি প্রতিষ্ঠার জন্য আরও কিছু করা দরকার। 
বৈশ্বিক শান্তি সূচকে বাংলাদেশের অবস্থান গত দুই বছরের তুলনায় খারাপ হয়েছে।
জাতিসংঘ উন্নয়ন কর্মসূচির (ইউএনডিপি) সহায়তায় ঢাকা বিশ্ববিদ্যালয়ের সেন্টার ফর জেনোসাইড স্টাডিজ ‘পার্টনারশিপস ফর আ টলারেন্ট অ্যান্ড ইনক্লুসিভ বাংলাদেশ’ নামের একটি প্রকল্প বাস্তবায়ন করছে। 
প্রকাশনায় দেশের নারীর প্রতি সহিংসতা, রাজনৈতিক সহিংসতা, সন্ত্রাসবাদ, সংখ্যালঘুদের ওপর সহিংসতার ওপর বেশি জোর দেওয়া হয়েছে।
আর এই অবস্থা পরিবর্তনে শুধু সরকারকে ভূমিকা রাখলে চলবে না, সামাজিক নেতাদেরও এগিয়ে আসতে হবে।
রাজনৈতিক দলের সম্পৃক্ততা খুঁজতে গিয়ে দেখা গেছে, আওয়ামী লীগের সঙ্গে বিএনপির সংঘর্ষ হয়েছে ১৪৮টি, আওয়ামী লীগের সঙ্গে অন্য দলের সংঘর্ষ ১৮টি, বিএনপির সঙ্গে অন্য দলের সংঘর্ষ ৩১টি।
 গত বছর রাজনৈতিক ঘটনা (সহিংস ও অহিংস) সবচেয়ে বেশি ঘটেছিল চট্টগ্রাম।
 মোট ২৪৬টি ঘটনা ওই বিভাগে ঘটে। ঢাকায় ঘটেছিল ২২০টি ঘটনা।
 দেশে নির্বাচন বা সংঘাতপূর্ণ পরিস্থিতি বিরাজমান না হলেও মানুষের মনে শান্তি নেই। 
আমিও গবেষকদের সঙ্গে একমত যে রাজনৈতিক সংস্কৃতিতে পরিবর্তন আনা দরকার।
গত বছর চরমপন্থার ৬৫ শতাংশ ঘটনার সঙ্গে জামাআতুল মুজাহিদীন বাংলাদেশের (জেএমবি) সম্পর্ক ছিল বলে বিপিওর বিশ্লেষণে বেরিয়ে এসেছে। 
এই সময়ে সারা দেশে ১৩৪টি ঘটনা ঘটে। সবচেয়ে বেশি ঘটনা ছিল ঢাকায়, মোট ৪৬টি। 
মোট ঘটনার ৮০টির সঙ্গে জেএমবি বা নব্য জেএমবির সম্পর্ক ছিল। 
গত বছর ধর্মীয় সংখ্যালঘুদের ওপর ৮০টি সহিংস ঘটনা ঘটেছে। 
সবচেয়ে বেশি (১৮টি) ঘটনা ঘটে রংপুর বিভাগে। 
এরপর রাজশাহী (১৭) ও ঢাকা (১৪) বিভাগে। 
নারীর প্রতি সহিংসতায় মৃত্যুর ঘটনা সবচেয়ে বেশি ঘটছে পরিবারে। 
পারিবারিক সহিংসতায় নারীর বেশি মৃত্যু হচ্ছে স্বামীর হাতে। 
পরিসংখ্যান বিশ্লেষণ করে দেখা গেছে, মৃত্যুর ঘটনা বেশি ঘটছে পারিবারিক নির্যাতনে ও যৌতুকের কারণে।
 দুই ক্ষেত্রই স্বামী ও শ্বশুরবাড়ির মানুষের সংশ্লিষ্টতা আছে। 
ঘটনার শিকার প্রায় অর্ধেক নারী আহত হয় এবং উল্লেখযোগ্যসংখ্যক নারী যৌন নির্যাতনের পর মারা যায়। 
তবে সংখ্যার মাধ্যমে নির্যাতনের সম্পূর্ণ চিত্র ফুটিয়ে তোলা সম্ভব নয় বলে মন্তব্য করছেন আমিনা মোহসিন।
অস্ট্রেলিয়ার সিডনিভিত্তিক বৈশ্বিক গবেষণা প্রতিষ্ঠান ইনস্টিটিউট ফর ইকোনমিকস অ্যান্ড পিসের (আইইপি) বৈশ্বিক শান্তি সূচক-২০১৮-এ বাংলাদেশের অবস্থান ছিল ৯৩তম। 
তবে ২০১৬ ও ২০১৭ সালে এই তালিকায় বাংলাদেশের অবস্থান ছিল যথাক্রমে ৮৩ ও ৮৪তম। 
আর গত ডিসেম্বরে আইইপি থেকে প্রকাশিত বৈশ্বিক সন্ত্রাসবাদ সূচক-২০১৮–এ ১৬৩টি দেশের মধ্যে বাংলাদেশের অবস্থান ছিল ২৫তম।
 কিন্তু উগ্র সন্ত্রাসী কর্মকাণ্ড ছাড়াও মানুষের শান্তি বিঘ্নিত হতে পারে।
 যদি গুম হওয়ার ভয় থাকে, মানুষ যদি বিনা কারণে গ্রেপ্তার হয়, তাহলে শান্তি বিনষ্ট হয়।
 মাদকবিরোধী অভিযানে নিরপরাধ মানুষ মারা গেলে শান্তি নষ্ট হবে।