লক্ষ্মীপুরের রামগতি ও কমলনগরের নির্বাচনী প্রচারণার মাঠ একেবারেই ভিন্ন। 
সংখ্যার দিক দিয়ে প্রধান দুই প্রার্থীর নৌকা ও ধানের শীষের পোস্টার প্রায় সমান সমান। 
কোথাও কোথাও দুই প্রার্থীর পোস্টার পাশাপাশিও দেখা গেল।
নৌকার প্রার্থীর তিনটি কার্যালয় ভাঙচুরের অভিযোগ এনে ধানের শীষের নির্বাচনী প্রচারণায় অংশ নেওয়া ব্যক্তিদের বিরুদ্ধে দুটি মামলা করা হয়েছে। 
আর এসব মামলায় অভিযুক্ত ব্যক্তিদের গ্রেপ্তারের নামে পুলিশ তাঁদের বাড়িতে গিয়ে হানা দিচ্ছে। 
অন্যদিকে গত দুই দিনে ধানের শীষের প্রার্থীর ছয়টি নির্বাচনী কার্যালয় ভাঙচুর করা হলেও পুলিশ এ বিষয়ে কোনো ব্যবস্থা নেয়নি।
নির্বাচনের বর্তমান পরিস্থিতি নিয়ে গতকাল ঐক্যফ্রন্টের প্রার্থী আ স ম আবদুর রবের সঙ্গে কথা হয় রামগতির বয়ারচর এলাকায়
স্বাধীনতার পর আ স ম রব এই আসন থেকে তিনবার সাংসদ নির্বাচিত হন।
 আর আবদুল মান্নান বিকল্পধারা থেকে এ আসনে ২০০৮ সালে নির্বাচন করে তখনকার বিএনপি প্রার্থীর কাছে হারেন। 
আ স ম রবের প্রধান নির্বাচনী এজেন্ট (সমন্বয়ক) আবদুল মোতালেব জানান, পরিস্থিতির পরিবর্তন শুরু হয় ২১ ডিসেম্বর থেকে।
 ওই দিন ও ২৩ ডিসেম্বর তাঁদের নেতা-কর্মীদের বিরুদ্ধে আওয়ামী লীগের নির্বাচনী কার্যালয় ভাঙচুরের দুটি অভিযোগ আনা হয়। 
এ দুই ঘটনায় কমলনগর ও রামগতি থানায় করা দুটি পৃথক মামলায় ২৩ জন নেতা-কর্মীর নাম উল্লেখ করে অজ্ঞাতনামা ১৬০ জনকে আসামি করা হয়। 
তবে এই অভিযোগ অস্বীকার করেছেন মোহাম্মদ আবদুল্লাহ।
 প্রথম আলোকে তিনি বলেন, আ স ম রব তাঁদের মুরব্বি। 
তাঁর সঙ্গে রাজনৈতিক মতাদর্শের পার্থক্য রয়েছে সত্য, তাই বলে তাঁর নেতা-কর্মীদের বিরুদ্ধে মারধর বা তাঁর নির্বাচনী কার্যালয় ভাঙচুর করার মতো মানসিকতা তাঁরা পোষণ করেন না। 
উল্টো তিনি আ স ম রবের বিরুদ্ধে উসকানিমূলক বক্তব্য দেওয়ার অভিযোগ এনে বলেন, নিজেদের নেতা-কর্মীদের তাঁরা অনেক কষ্টে শান্ত রেখেছেন।
এই ওসির বদলি চেয়ে নির্বাচন কমিশনে চিঠি দিয়েছিলেন আ স ম রব। 
১৭ ডিসেম্বর প্রধান নির্বাচন কমিশনার বরাবর দেওয়া ওই চিঠিতে তিনি উল্লেখ করেন, ‘আমার নির্বাচনী এলাকার কমলনগর থানার ওসির কর্মকাণ্ড, আচরণ, গতিবিধি নিরপেক্ষ নির্বাচনের অন্তরায় সৃষ্টি করছে, যা আইনগত কর্তৃত্ববহির্ভূত। 
নির্বাচনের সময়ে তাঁর দায়িত্ব অব্যাহত থাকলে নির্বাচন প্রশ্নবিদ্ধ হবে এবং জনরোষ ও প্রচণ্ড ক্ষোভের সৃষ্টি হতে পারে, যা খুবই অনাকাঙ্ক্ষিত।’ 
তবে নির্বাচন কমিশন তাঁর এই অভিযোগের বিষয়ে কোনো ব্যবস্থা নেয়নি।

