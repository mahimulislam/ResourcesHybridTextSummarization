আইনি ও জোট জটিলতায় ১৪ আসনে বিকল্প
আইনি জটিলতা ও জোটের সমীকরণ মাথায় রেখে ১৪টি আসনে দুজন করে প্রার্থী মনোনয়ন দিয়েছে আওয়ামী লীগ।
 গত দুই দিনে চারটি আসনে নতুন করে প্রার্থী মনোনয়ন দেয় দলটি।
আওয়ামী লীগের প্রার্থী হিসেবে চাঁদপুর-২ আসন থেকে মোফাজ্জল হোসেন চৌধুরী মায়া ও নূরুল আমিন ওরফে রুহুল গতকাল মনোনয়নপত্র জমা দিয়েছেন। 
মায়া শুরুতেই দলের মনোনয়ন পেয়েছিলেন। 
কিন্তু নূরুল আমিন গত মঙ্গলবার মনোনয়নপত্র পান। 
আইনি জটিলতায় মায়ার মনোনয়ন বাতিল হয়ে যেতে পারে, এমন আশঙ্কা থেকেই নতুন করে নূরুল আমিনকে মনোনয়ন দেওয়া হয়েছে বলে দলীয় সূত্র জানায়।
চাঁদপুর-৪ আসন থেকে জাতীয় প্রেসক্লাবের সভাপতি মুহম্মদ শফিকুর রহমান ও বরিশাল-২ আসনে সাবেক ছাত্রলীগ নেতা শাহ আলমও মঙ্গলবার দলের মনোনয়ন পান। 
তাঁরা দুজনই বুধবার মনোনয়নপত্র জমা দেন। 
আইনি জটিলতায় বাদ পড়তে পারেন
চাঁদপুর-২ আসনে কে দলের মূল প্রার্থী, এ নিয়ে ধোঁয়াশা সৃষ্টি হয়েছে। 
ত্রাণ ও দুর্যোগ ব্যবস্থাপনামন্ত্রী মোফাজ্জল হোসেন চৌধুরী মায়া ও নূরুল আমিন দুজনই গতকাল মনোনয়নপত্র জমা দিয়েছেন। 
ঢাকা-৭ আসনে সাংসদ হাজি মোহাম্মদ সেলিমেরও আইনি জটিলতা রয়েছে বলে আওয়ামী লীগের নেতারা বলছেন। 
এ জন্য এই আসনে হাজি সেলিমের পাশাপাশি বিকল্প প্রার্থী হিসেবে ঢাকা মহানগর দক্ষিণ আওয়ামী লীগের সভাপতি আবুল হাসনাতকেও দলীয় মনোনয়ন দেওয়া হয়েছে। 
আওয়ামী লীগের দায়িত্বশীল সূত্র বলছে, বিএনপির সাবেক মন্ত্রী নাজমুল হুদার ঢাকা-১৭ আসনে মহাজোটের প্রার্থী হিসেবে নির্বাচন করার আলোচনা আছে। 
তিনি নৌকার প্রার্থী হিসেবে মনোনয়নও জমা দিয়েছেন। 
কিন্তু আইনি জটিলতার কথা মাথায় রেখে তাঁকেও মনোনয়ন না দেওয়ার সিদ্ধান্ত হয়েছে। 
এই আসনে আওয়ামী লীগ আকবর হোসেন পাঠান ওরফে নায়ক ফারুক ও ঢাকা মহানগর আওয়ামী লীগ উত্তরের যুগ্ম সাধারণ সম্পাদক কাদের খানকেও দলীয় মনোনয়ন দেওয়া হয়েছে। 
জাপার চেয়ারম্যান এরশাদও এই আসনে মহাজোটের প্রার্থী হিসেবে মনোনয়নপত্র জমা দিয়েছেন।
আওয়ামী লীগের দায়িত্বশীল সূত্র জানায়, এই আসনে শেষ পর্যন্ত মহাজোটের প্রার্থী হবেন এরশাদই।
জোটের জটিলতাও আছে
ফরিদপুর-২ আসনে শুরুতে প্রার্থী দেয়নি আওয়ামী লীগ। 
আওয়ামী লীগের দায়িত্বশীল সূত্র বলছে, আগামী জাতীয় সংসদ নির্বাচনে আওয়ামী লীগের মিত্র দল জাকের পার্টি এই আসনটি চাইছে। 
জানতে চাইলে মাসুদ পারভেজ প্রথম আলোকে বলেন, তিনি মনোনয়নপত্র জমা দিয়েছেন মহাজোটের প্রার্থী হিসেবেই। এখন আওয়ামী লীগের কেউ মনোনয়নপত্র জমা দিয়ে থাকলে সেটা তাঁর ব্যাপার। তবে তিনি মহাজোটের প্রার্থী হওয়ার নিশ্চয়তা পেয়েই মনোনয়নপত্র জমা দিয়েছেন।

