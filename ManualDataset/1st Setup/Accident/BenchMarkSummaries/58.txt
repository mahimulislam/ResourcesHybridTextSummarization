ঢাকা থেকে কলকাতাগামী স্পাইস জেটের একটি উড়োজাহাজ আজ শুক্রবার বেলা ১১টার দিকে হজরত শাহজালাল আন্তর্জাতিক বিমানবন্দরে দুর্ঘটনার কবলে পড়ে।
এতে কোনো ক্ষয়ক্ষতি হয়নি।
উপপরিচালক (স্টেশন এয়ার ট্রাফিক অফিসার) ওহিদুর রহমান প্রথম আলোকে বলেন, স্পাইস জেটের উড়োজাহাজটি বিমানবন্দরের ট্যাক্সিওয়ে দিয়ে ঘোরার সময় পেছনের বাম পাশের একটা চাকার বিয়ারিং ভেঙে যায়। এ সময় ধোঁয়া বের হয়। সঙ্গে সঙ্গে ফায়ার সার্ভিসের কর্মীরা পরিস্থিতি নিয়ন্ত্রণ করেন। উড়োজাহাজটিকে হ্যাঙারে নিয়ে যাওয়া হয়েছে। বিমানটির ৭৮ জন আরোহীর সবাই নিরাপদে আছেন। তাঁদের উড়োজাহাজ থেকে নামিয়ে টার্মিনালে নিয়ে যাওয়া হয়েছে।

