রেল ইঞ্জিনের নিচে পড়ে দুই পা হারিয়েছেন জগন্নাথ বিশ্ববিদ্যালয়ের এক ছাত্রী
আহত ছাত্রী রুবিনা আক্তার (২২) জগন্নাথ বিশ্ববিদ্যালয়ের সমাজকর্ম বিভাগের শেষ বর্ষের ছাত্রী
ঢাকার সদরঘাট এলাকায় একটি মেসে থেকে পড়াশোনা করছেন।
গতকাল রোববার দুপুরে কমলাপুর রেলস্টেশনে ওই দুর্ঘটনার পর ছাত্রীটিকে উদ্ধার করে ঢাকা মেডিকেল কলেজ হাসপাতালে নিয়ে আসে রেল পুলিশ।
মেয়েটিকে হাসপাতালে আনতে পুলিশকে সাহায্য করেন স্টেশনে জুতা পলিশের কাজ করা মো. লালন
খবর পেয়ে বিভিন্ন বিশ্ববিদ্যালয়ে অধ্যয়নরত পঞ্চগড়ের শিক্ষার্থীরা হাসপাতালে এসেছেন
হাসপাতালের অর্থোপেডিক বিভাগের চিকিৎসক মো. রুহুল আমিন প্রথম আলোকে বলেন, রুবিনাকে দুটি পা বিচ্ছিন্ন অবস্থায় হাসপাতালে আনা হয়েছে।
এখন পরিস্থিতি স্থিতিশীল হলেও তাঁকে আশঙ্কামুক্ত বলা যাবে না