শেরপুরের নকলায় বিদ্যুৎস্পৃষ্ট হয়ে জাহিদ হোসেন (২৫) নামের এক তরুণ মারা গেছেন। এ ঘটনায় রনি মিয়া (২৫) নামের আরেক তরুণ আহত হয়েছেন।
আজ বৃহস্পতিবার দুপুরে উপজেলার লাভা গ্রামে এ ঘটনা ঘটে।
তাঁকে আশঙ্কাজনক অবস্থায় ময়মনসিংহ মেডিকেল কলেজ হাসপাতালে পাঠানো হয়েছে।
পুলিশ, বিউবো ও স্থানীয় সূত্রে জানা গেছে, বেশ কিছুদিন থেকে লাভা গ্রামে বিদ্যুৎ উন্নয়ন বোর্ডের (বিউবো) একটি ট্রান্সফরমার বিকল হয়ে ছিল।
  বেলা সাড়ে ১১টার দিকে জাহিদ ও রনিসহ কয়েকজন বিদ্যুৎকর্মী ট্রান্সফরমারটি মেরামত করে ৩২ কেভি বিদ্যুৎ সঞ্চালন লাইনের খুঁটিতে কাজ করছিলেন।
 কাজ শুরুর আগে বিউবোর শেরপুর বিতরণ বিভাগ থেকে ওই লাইনে বিদ্যুৎ সরবরাহ বন্ধ রাখা হয়।
 কিন্তু ট্রান্সফরমার স্থাপনের কাজ করার সময় আকস্মিকভাবে ওই লাইনে বিদ্যুৎ চলে এলে জাহিদ বিদ্যুৎস্পৃষ্ট হয়ে ঘটনাস্থলে মারা যান।
