কে নির্বাচনে এলো কি না এলো সেটা আওয়ামী লীগের দেখার বিষয় নয় বলে মন্তব্য করেছেন খাদ্যমন্ত্রী অ্যাডভোকেট কামরুল ইসলাম।
আজ শুক্রবার ঢাকা মহানগর দক্ষিণ আওয়ামী লীগের বর্ধিত সভায় একথা বলেন তিনি।
তিনি বলেন,  খালেদা জিয়া জেলে থাকলো, না মুক্ত থাকলো সেটাও আমাদের দেখার বিষয় নয়।
খাদ্যমন্ত্রী বলেন, বিএনপি নেত্রী মুক্তিযুদ্ধে ৩০ লাখ শহীদের সংখ্যাও স্বীকার করতে চান না।
তিনি বলেছেন মুক্তিযুদ্ধে ৩০ লাখ লোক হত্যা করা হয়েছে এ তথ্যটি সঠিক নয়।
যুদ্ধাপরাধীদের পক্ষে কথা বলে, আগামী নির্বাচনে এরা যাতে ক্ষমতায় আসতে না পারে সে ব্যাপারে সতর্ক থাকতে হবে।
এদের বিরুদ্ধে এখনই প্রতিরোধ গড়ে তুলতে হবে।
২৫ আন্তর্জাতিক গণহত্যা দিবস স্বীকৃতির দাবিতে ওই রাতে এক মিনিট নীরবতা পালন কর্মসূচি সফল করতে এ সভা।
