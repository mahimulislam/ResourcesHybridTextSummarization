দেশজুড়ে করোনাভাইরাস সংক্রমণ বিস্তার রোধে সতর্কতায় বন্ধ করা হয়েছে গণপরিবহন।
আর গণপরিবহন বন্ধ থাকায় ঢাকা-চট্টগ্রাম মহাসড়কের কুমিল্লায় বিপদজনকভাবে বেড়েছে মোটরবাইক রাইডিং শেয়ার।
সামাজিক দূরত্বের কথা চিন্তা করে গণপরিবহন বন্ধ করা হলেও মাত্র আড়াই ফুটের একটি সিটে চালকসহ গাদাগাদি করে বসে চলছে তিনজন।
এতে ভাইরাস সংক্রামিত হওয়ার প্রবল ঝুঁকি রয়েছে।
বৃহস্পতিবার (৯ এপ্রিল) বিকাল পৌনে ৪টায় ঢাকা-চট্টগ্রাম মহাসড়কের কুমিল্লার চান্দিনায় পণ্যবাহী কাভার্ডভ্যানের ধাক্কায় চালকসহ দুজন নিহত হয়। 
এতে আহত হয় আরো এক যাত্রী।
নিহতরা হলেন- কুমিল্লার চান্দিনা উপজেলার মাইজখার ইউনিয়নের বদরপুর গ্রামের বাবুল মিয়ার ছেলে মোটরবাইক চালক নাজমূল (২০) ও একই উপজেলার কুটুম্বপুর গ্রামের মোটরবাইক আরোহী আব্দুল জলিল (৬০)।
এসময় আহত হন মোটরবাইক অপর আরোহী ছোলেমান মিয়া (৪০)। 
গতকাল (বৃহস্পতিবার) বিকেলে কুটুম্বপুর থেকে ২ যাত্রী নিয়ে কুমিল্লার উদ্দেশ্যে রওয়ানা করেন।
মোটরসাইকেলটি মাধাইয়া বাজার এলাকায় অতিক্রম করার পর পর পণ্যবাহী কাভার্ডভ্যান ধাক্কা দিলে এ দুর্ঘটনা ঘটে। 