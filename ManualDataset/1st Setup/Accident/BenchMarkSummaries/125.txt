নির্বাচন কমিশনকে বলছি, নির্বাচন পিছিয়ে দিন। একতরফা নির্বাচন কোনোভাবে হতে দেবো না। শুক্রবার বিকেলে রাজশাহীর মাদরাসা মাঠে জাতীয় ঐক্যফ্রন্ট আয়োজিত জনসভায় এ হুঁশিয়ারি দেন নাগরিক ঐক্যের আহ্বায়ক মাহমুদুর রহমান মান্না। এতে সভাপতিত্ব করছেন বিএনপি চেয়ারপারসনের উপদেষ্টা ও ঐক্যফ্রন্টের রাজশাহী সমন্বয়ক মিজানুর রহমান মিনু।মান্না বলেন, নির্বাচন ২৩ জানুয়ারি হলে অসুবিধা হতো না। আমরা নির্বাচনে যেতে চাই, কিন্তু শেখ হাসিনা সরকার যা শুরু করেছে তাতে নির্বাচন করা সম্ভব না। আমরা সামরিক বাহিনী চাই না, কিন্তু শেখ হাসিনাকেও চাই না। গণফোরামের সাধারণ সম্পাদক মোস্তফা মহসিন মন্টু বলেন,  প্রধানমন্ত্রীর সঙ্গে বৈঠক করলাম। তিনি বলেছিলেন সভা-সমাবেশে বাধা দেওয়া হবে না, গ্রেফতার করা হবে না। কিন্তু আমরা কি দেখলাম,  তাহলে আমরা কি ধরে নেবো হয় প্রধানমন্ত্রীর কথা প্রশাসন মানে না,  অথবা তিনি দিনে আমাদের সঙ্গে এক কথা বলেন, আর রাতে প্রশাসনকে এক রকম নির্দেশ দেন।