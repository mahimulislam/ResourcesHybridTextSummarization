ফেনীর সোনাগাজীতে ট্রাকের সঙ্গে মোটরসাইকেলের ধাক্কায় আরোহী আজিজুল হক শাহেদ (২৮) নিহত হওয়ার পর মারা গেলেন তাঁর আহত সঙ্গীও। 
নিহত শাহেদের ওই সঙ্গীর নাম জিয়া উদ্দিন বাবলু (২৫)। গতকাল বৃহস্পতিবার (৫ মার্চ) রাতে উপজেলার মতিগঞ্জ এলাকায় ফেনী-সোনাগাজী আঞ্চলিক সড়কে দুর্ঘটনায় মারা যান শাহেদ। 
গুরুতর আহত তাঁর সঙ্গী বাবলুকে চট্টগ্রাম মেডিক্যাল কলেজ হাসপাতালে নেওয়ার পথে মারা যান তিনি।
সোনাগাজী মডেল থানার ভারপ্রাপ্ত কর্মকর্তা (ওসি) মো. মাঈন উদ্দিন বিষয়টি নিশ্চিত করেছেন। 
একপর্যায়ে চালক নিয়ন্ত্রণ হারালে বিপরীত দিক থেকে আসা একটি ট্রাকের সঙ্গে মোটরসাইকেলটি ধাক্কা খায়। 
এতে মোটরসাইকেলটি দুমড়ে-মুচড়ে সড়কের বাইরে ছিটকে পড়ে।  