সড়ক দুর্ঘটনায় তিন জেলায় নিহত ৩

সড়ক দুর্ঘটনায় শেরপুর, সিরাজগঞ্জের কামারখন্দ ও লক্ষ্মীপুরে তিনজন নিহত হয়েছেন। গতকাল রবিবার এসব ঘটনা ঘটে। প্রতিনিধিদের পাঠানো খবরে :

শেরপুরে সীমাবাড়ি ইউনিয়নের ধুনকুণ্ডি এলাকায় মাইক্রোবাসের চাপায় নিহত অটোরিকশাচালক শহিদুল ইসলাম (৩৮) উপজেলার গাড়ীদহ ইউনিয়নের বনমরিচা গ্রামের রইচ উদ্দিন শেখের ছেলে। কামারখন্দে কৃষ্ণচূড়া এলাকায় গাড়িচাপায় নিহত সাইকেলচালক আব্দুর রহমান (১০) চৌবাড়ী গ্রামের আলকাশের ছেলে।

লক্ষ্মীপুর সদর উপজেলার বালাইশপুর গ্রামে নিয়ন্ত্রণ হারিয়ে গর্তে পড়ে নিহত হন মোটরসাইকেলচালক জহির খান (৩৫)। তিনি পৌরসভার রাজিবপুর এলাকার হেলাল খানের ছেলে। এ ঘটনায় একজন আহত হয়েছেন।