"তারাগঞ্জে পুরো গ্রাম পুড়ে ছাই"

রংপুরের তারাগঞ্জের ইকরচালী ইউনিয়নের দক্ষিণ হাজীপুর মাঝাপাড়া গ্রামে অগ্নিকাণ্ডে ২০টি পরিবারের ৪০টি ঘর পুড়ে গেছে। বুধবার রাত সাড়ে ৯টার দিকে আগুন লাগে। রান্নাঘরের চুলা থেকে আগুনের সূত্রপাত বলে ধারণা করছেন স্থানীয়রা।

প্রত্যক্ষদর্শীরা জানান, আগুনে পুড়ে ছাই হয়ে গেছে ঘরবাড়ি। খাদেমাল ইসলামের রান্না ঘর থেকে আগুনের সূত্রপাত হয়। আগুন দ্রুত ছড়িয়ে পড়ে গোটা গ্রামে। ২০টি পরিবারের ৪০টি ঘরের পাশাপাশি ধান, চাল, পাট, নগদ টাকাসহ প্রায় সব মালামাল পুড়ে ছাই হয়ে গেছে। ৪০ লাখ টাকার বেশি ক্ষতি হতে পারে বলে ধারণা করা হচ্ছে।
