"কুলাউড়ায় রেললাইনে নারীসহ দুজনের লাশ"

মৌলভীবাজারের কুলাউড়া উপজেলার লংলা রেলস্টেশন মাঝামাঝি নর্তন এলাকায় ঢাকা-সিলেট রেললাইন থেকে নারীসহ দুজনের লাশ উদ্ধার করেছে পুলিশ। আজ শুক্রবার সকাল ১০টার দিকে এসব লাশ উদ্ধার করা হয়।

নিহত দুজন হলেন জয় ও সন্ধ্যা রানি। তাঁদের বাড়ি কুলাউড়ার মেরিনা চা বাগান এলাকায়।

ঘটনার সত্যতা নিশ্চিত করে কুলাউড়া রেলওয়ে থানার উপপরিদর্শক (এসআই) মোহাম্মদ মনীর হোসাইন বলেন, লাশ থানায় নিয়ে আসা হয়েছে। পরিবারের সদস্যরা এসেছেন। তাঁদের সঙ্গে কথা বলে ঘটনা সম্পর্কে জানা যাবে।
