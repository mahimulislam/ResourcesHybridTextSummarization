"রাউজানে চলন্ত জিপের ধাক্কায় আহত ৫"

চট্টগ্রাম রাউজানের হলদিয়া ইউনিয়নের আমিরহাট বাজারে চলন্ত চাঁদের গাড়ি (জিপ) দোকানে ঢুকে পড়ার ঘটনায় পাঁচজন আহত হয়েছে। আজ বৃহস্পতিবার সকালে আমিরহাট বাজারে এ দুর্ঘটনা ঘটে। 

হলদিয়া ইউনিয়নের প্যানেল চেয়ারম্যান এম বেলাল উদ্দিন বলেন, গাড়ি চালাচ্ছিলেন চালকের সহকারী। গাড়ি দ্রুত চলতে থাকায় রাস্তা থেকে আমিরহাট বাজারের বজল সওদাগরের ক্রোকারিজের দোকানের সাটারে গিয়ে ধাক্কা দেয়। এতে দোকানের সাটার ও আয়নার শোকেচ ভেঙে পড়ে। দোকানের সামনে বসে থাকা স্থানীয় পাঁচজন এতে আহত হন। আহতেরা হলেন—মো. নেজাম (২৫), বসু দেব (৪৮), মো. রফিক (২২), কালা মনি (২৮) ও মুহাম্মদ ফরহাদ (১৭)। এর মধ্যে ফরহাদ অবস্থা আশঙ্কাজনক।
 আহতদের রাউজান উপজেলা স্বাস্থ্য কমপ্লেক্সে ভর্তি করা হয়েছে।
