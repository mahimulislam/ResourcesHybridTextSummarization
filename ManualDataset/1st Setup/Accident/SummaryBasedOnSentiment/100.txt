ঘটনার সত্যতা নিশ্চিত করে রামু তুলাবাগান হাইওয়ে থানার ভারপ্রাপ্ত কর্মকর্তা (ওসি) মোজাহিদুল ইসলাম বলেন, নিহত তিনজনের লাশ উদ্ধার করে কক্সবাজার সদর হাসপাতালের মর্গে রাখা হয়েছে।
আহত যাত্রী ও পুলিশ সূত্রে জানা যায়, ২৬ জন শিক্ষার্থী নিয়ে বাসটি চট্টগ্রামের হাটহাজারী থেকে কক্সবাজারে পিকনিকে আসছিল।
সকাল আটটার দিকে বাসটি রামু উপজেলা হাসপাতালসংলগ্ন পুরোনো বাইপাস মোড়ে এসে নিয়ন্ত্রণ হারিয়ে উল্টে খাদে পড়ে যায়।
নিহত যাত্রীরা হলো সাইমুম (১৬), এরশাদ (১৭) ও জাবেদ (১৬)।
