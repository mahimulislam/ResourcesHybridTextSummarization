ফায়ার সার্ভিস নিয়ন্ত্রণ কক্ষের কর্তব্যরত পরিদর্শক (এসআই) মাহমুদুল হক মঙ্গলবার রাতে প্রথম আলোকে বলেন, বুধবার সিটি করপোরেশনকে ভেকু মেশিন দিয়ে কাজ শুরু করা হবে।
ফায়ার সার্ভিস সূত্র জানায়, রূপনগর থানার অধীন চলন্তিকা মোড়ের নীল গীতা রোডে ময়লা পরিষ্কার করার সময় এক তরুণ পাশের খোলা একটি ম্যানহোলে পড়ে যান।
পুলিশের মিরপুর বিভাগের উপকমিশনার মাসুদ আহাম্মদ প্রথম আলোকে বলেন, এলাকার একটি পোশাক কারখানার কর্মচারীরা এই তরুণকে ম্যানহোলের পাশে জমে থাকা ময়লা পরিষ্কার করতে বলেছিল।
মঙ্গলবার বিকেলে ওই তরুণ নিখোঁজ হওয়ার পর থেকে রাত ১০টা পর্যন্ত চেষ্টা চালিয়ে ফায়ার সার্ভিস তাকে উদ্ধার করতে পারেনি।
