এ সময় তারা ইউনিয়ন পরিষদ (ইউপি) নির্বাচনকে কেন্দ্র করে দেশের বিভিন্ন স্থানে অনিয়ম, দলীয় প্রার্থীদের মনোনয়নপত্র জমা দিতে না দেওয়া ও ভয়ভীতি দেখানোসহ বিভিন্ন অভিযোগ করেন।
এর আগে মঈন খানের নেতৃত্বে বিএনপির একটি প্রতিনিধি দল প্রধান নির্বাচন কমিশনার কাজী রকিব উদ্দিন আহমদের সঙ্গে দেখা করেন।
বিএনপির স্থায়ী কমিটির সদস্য আবদুল মঈন খান বলেছেন, নির্বাচন কমিশন সরকারের থাবায় আটকে আছে।
মঈন খান সাংবাদিকদের বলেন, স্থানীয় সরকারের প্রতিষ্ঠানগুলোকে আংশিক দলীয় করে দ্বন্দ্ব সংঘাতের রাজনীতি গ্রাম পর্যায়ে নিয়ে যাওয়া হয়েছে।
পৌরসভা নির্বাচনের প্রসঙ্গ টেনে মঈন খান বলেন, পৌর নির্বাচনে আমরা সরকারের আশ্বাসের প্রতিফলন পাইনি।
যতই চেষ্টা করুক তারা সরকারের সাঁড়াশি বেষ্টনী থেকে বের হতে পারবে না।
