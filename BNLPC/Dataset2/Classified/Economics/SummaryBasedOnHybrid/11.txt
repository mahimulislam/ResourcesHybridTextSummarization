নিজে ১০ কাঠা নিয়ে স্ত্রীর নামে আরও পাঁচ কাঠার প্লট নিয়েছেন—এত বড় নৈতিক স্খলনের জন্য জাতির কাছে তাঁর ক্ষমা চাওয়া উচিত।
দুদকের প্রধান কৌঁসুলিও প্রথম আলোকে মঙ্গলবার বলেছেন, দুদক কথিত মতে এ বিষয়ে যে সিদ্ধান্ত দিয়েছে, তা প্রশ্নবিদ্ধ ও বাতিলযোগ্য।
আর অবৈধ কোনো সম্পদ সরকারি কোষাগারে জমা করে দিলেই তাতে কারও আইনসম্মত দায়মোচন ঘটে না।
এক-এগারোর সেনাসমর্থিত তত্ত্বাবধায়ক সরকারের আমলে গঠিত ট্রুথ কমিশন অধ্যাদেশের অধীনে যাঁরা কালোটাকা জমা দিয়ে মার্জনাপত্র জোগাড় করেছিলেন, তাঁরাও দায়মুক্তি পাননি।
সে কারণেই আইনের সমতা নীতির ধারণার প্রচলন ঘটে, যা বাংলাদেশ সংবিধানের ২৭ অনুচ্ছেদে স্বীকৃত আছে।
নুরুল হুদার স্ত্রীর প্লট ফেরত দেওয়ার ঘটনায় তাঁদের যেভাবে দায়মুক্তি দেওয়া হয়েছে, তাতে আইনের সমতার নীতিকে আঘাত করা হয়েছে।
রাজধানী উন্নয়ন কর্তৃপক্ষের (রাজউক) সাবেক চেয়ারম্যান (২০০৯-২০১৪) মো.
